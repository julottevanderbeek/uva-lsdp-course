<TEI xmlns="http://www.tei-c.org/ns/1.0" ana="#reference" xml:lang="nl" xml:id="ParlaMint-NL_2015-06-16-tweedekamer-5">
   <teiHeader>
      <fileDesc>
         <titleStmt>
            <title type="main" xml:lang="en">Dutch Parliamentary Corpus ParlaMint-NL, Lower House 2015-06-16 [ParlaMint]</title>
            <title type="main" xml:lang="nl">Corpus van het Nederlandse Parlement ParlaMint-NL, Tweede Kamer 2015-06-16 [ParlaMint]</title>
            <title type="sub" xml:lang="en">Report of the meeting of the Dutch Lower House, Meeting 96, Session 5 (2015-06-16)</title>
            <title type="sub" xml:lang="nl">Verslag van de vergadering van de Tweede Kamer, Meeting 96, Session 5 (2015-06-16)</title>
            <meeting ana="#parla.meeting.regular" corresp="#TK" n="96">Meeting 96</meeting>
            <meeting ana="#parla.session" corresp="#TK" n="5">Session 5</meeting>
            <meeting ana="#parla.term #TK.28" corresp="#TK" n="28-lower">Meeting of the 28th Tweede Kamer</meeting>
            <respStmt>
               <persName>Ruben van Heusden</persName>
               <resp xml:lang="en">Downloading and converting the corpus to TEI format</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
         </titleStmt>
         <editionStmt>
            <edition>2.0</edition>
         </editionStmt>
         <extent>
            <measure unit="speeches" xml:lang="nl" quantity="15">15 toespraken</measure>
            <measure unit="speeches" xml:lang="en" quantity="15">15 speeches</measure>
            <measure unit="words" xml:lang="nl" quantity="1579">1579 woorden</measure>
            <measure unit="words" xml:lang="en" quantity="1579">1579 words</measure>
         </extent>
         <publicationStmt>
            <publisher>
               <orgName xml:lang="en">CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="handle">http://hdl.handle.net/11356/1388</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the<ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-02-01">2021-02-01</date>
         </publicationStmt>
         <sourceDesc>
            <bibl>
               <title type="main">Minutes of the Tweede Kamer of The Netherlands</title>
               <idno type="URI">https://www.tweedekamer.nl/</idno>
               <date when="2015-06-16">2015-06-16</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="div" occurs="1"/>
               <tagUsage gi="seg" occurs="18"/>
               <tagUsage gi="text" occurs="1"/>
               <tagUsage gi="u" occurs="15"/>
               <tagUsage gi="note" occurs="1"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Binnenhof</name>
               <name type="city">Den Haag</name>
               <name key="NL" type="country">The Netherlands</name>
               <date when="2015-06-16">2015-06-16</date>
            </setting>
         </settingDesc>
      </profileDesc>
   </teiHeader>
   <text ana="#reference" xml:lang="nl">
      <body>
         <div type="debateSection">
            <note>Vragenuur: Vragen Fritsma</note>
            <u who="#SietseFritsma" ana="#regular" xml:id="ParlaMint-NL_2015-06-16-tweedekamer-5.u1">
               <seg xml:id="ParlaMint-NL_2015-06-16-tweedekamer-5.seg1">Voorzitter. De immigratieramp van Europa en van Nederland wordt met de dag erger. In plaats van migranten aan de Europese buitengrenzen tegen te houden en terug te sturen, worden ze simpelweg allemaal naar Europese havens gebracht. Dat moet van de EU. Die promoot dit ook. We zien dagelijks de gevolgen van dit bizarre opendeurenbeleid. Migranten reizen vanuit Italië massaal door naar Noordwest-Europa. De situatie loopt nu in onze eigen havens helemaal uit de hand. De Telegraaf bericht hier vandaag over. Illegalen die naar Groot-Brittannië willen, duiken in steeds groteren getale op in Hoek van Holland, Rotterdam en IJmuiden. De chaos die we recentelijk zagen in Calais, komt nu naar Nederland. Vrachtwagenchauffeurs krijgen te maken met geweld en bedreigingen. Het lukt steeds meer illegalen om vanuit ons land naar Engeland te gaan. Hoe is het mogelijk dat in ons land geen strobreed in de weg wordt gelegd om binnen te komen en door te reizen? Waarom houdt dit kabinet de poorten wagenwijd open? Zelfs nu onze havens veranderen in illegalenwalhalla's, is er nog geen begin van een beetje daadkracht te bespeuren om dit aan te pakken. Dit kan zo natuurlijk niet langer.</seg>
               <seg xml:id="ParlaMint-NL_2015-06-16-tweedekamer-5.seg2">De PVV roept het kabinet wederom op om onze grenzen per direct dicht te gooien. Stap uit Schengen. Sta niet langer toe dat mensen die hier niet mogen zijn en niets te zoeken hebben, hier gewoon vrij spel hebben. Nederland heeft dus weer grenscontroles nodig, niet alleen om illegalen buiten de deur te houden maar ook om de asielinstroom te stoppen. Kijk alleen al naar de kosten: elke asielzoeker kost meer dan €36.000 per jaar. Het kabinet blijft die blanco cheque gewoon uitschrijven, hoeveel asielzoekers er ook komen. Ondertussen kunnen onze eigen ouderen niet eens meer in verzorgingshuizen terecht. Wat een gekkenwerk om zo de prioriteiten te stellen. Verander dit. Stop de toestroom van illegalen. Stop de toestroom van asielzoekers.</seg>
            </u>
            <u who="#StefBlok" ana="#regular" xml:id="ParlaMint-NL_2015-06-16-tweedekamer-5.u2">
               <seg xml:id="ParlaMint-NL_2015-06-16-tweedekamer-5.seg3">Voorzitter. De heer Fritsma wijst op de berichten over de mensensmokkel die inmiddels ook via Nederlandse havens, in het bijzonder Hoek van Holland, plaatsvindt richting Engeland. Het kabinet neemt deze problematiek zeer serieus. Dat is ook de reden waarom op dit moment collega Dijkhoff, als verantwoordelijk staatssecretaris, in Europees overleg is om ervoor te zorgen dat er passende maatregelen worden genomen, zowel maatregelen aan de buitengrenzen als maatregelen gericht op het oprollen van de netwerken die zich bezighouden met mensensmokkel. Immers, om het effectief aan te pakken, moet je natuurlijk vooral ook de organisaties erachter, de maffiastructuren erachter kunnen aanpakken.</seg>
               <seg xml:id="ParlaMint-NL_2015-06-16-tweedekamer-5.seg4">De suggestie van de heer Fritsma om de grenzen dicht te gooien om zo de vrachtwagenchauffeurs te beschermen, snijdt naar mijn mening geen hout. Ik ben het met de heer Fritsma eens dat het heel bedreigend is voor vrachtwagenchauffeurs dat zij het doelwit worden van ofwel mensensmokkelaars, ofwel mensen die individueel proberen om in de cabine te klimmen. Daarbij is helaas zo nu en dan ook sprake van dreiging met geweld tegen vrachtwagenchauffeurs. Dezen zullen echter niet samen met de heer Fritsma ervoor pleiten om de grenzen dicht te gooien, omdat dat voor hen zou betekenen dat er geen boterham meer te verdienen valt. Hun werk bestaat eruit dat ze internationaal transporteren. Nederland leeft van de internationale handel. Je moet wel gerichte controles uitvoeren, en de Koninklijke Marechaussee doet dat ook. Daarover moeten ook goede afspraken worden gemaakt, met name met Frankrijk en Engeland, de landen die in deze keten ook een grote rol spelen. De heer Fritsma komt op voor de vrachtwagenchauffeurs. Dat siert hem. We zouden die vrachtwagenchauffeurs echter echt geen plezier doen — sterker nog: we zouden hun grote schade berokkenen — als we de grenzen weer zouden sluiten en daar enorme controles zouden organiseren.</seg>
            </u>
            <u who="#SietseFritsma" ana="#regular" xml:id="ParlaMint-NL_2015-06-16-tweedekamer-5.u3">
               <seg xml:id="ParlaMint-NL_2015-06-16-tweedekamer-5.seg5">De minister wijst erop dat er Europees overleg plaatsvindt over deze problematiek. Dat is nu precies het probleem. Het kabinet maakt zich afhankelijk van Brussel. Het kabinet maakt zich afhankelijk van de EU. De EU zorgt ervoor dat al die migranten, dat al die asielzoekers, dat al die illegalen naar Europa worden gehaald en vanuit Italië doorreizen naar Nederland. Dat is de EU van vandaag. Het kabinet blijft achter die EU staan en zorgt er dus voor dat de EU, dat Nederland één grote zoete inval blijft voor iedereen die hiernaartoe wil komen, voor iedereen die dat wil. Dat is nu precies wat niet langer houdbaar is. Daarom doe ik nogmaals mijn oproep. Zorg ervoor dat dit stopt. Zorg ervoor dat we het asiel- en toelatingsbeleid in eigen handen terugkrijgen in plaats van dat we dat in EU-handen laten. Zorg ervoor dat we onze grenzen dichtgooien, dat we gewoon geen illegalen en asielzoekers meer toelaten. De minister kan wel aankomen met de bangmakerij dat onze handel eraan gaat, maar dat is natuurlijk onzin. Neem een land als Engeland. Engeland maakt geen deel uit van Schengen. Het is niet zo dat daar de handel in één keer instort. Dat is natuurlijk flauwekul. De minister moet niet met drogredenen komen om het opengrenzenbeleid te verdedigen. Hij moet er gewoon voor zorgen dat die grenzen dichtgaan. Wat moet er nu nog meer gebeuren dan de chaos die we vandaag de dag zien, nu ook in onze eigen havens? Dat is de vraag die hij moet beantwoorden. Wanneer grijpt het kabinet wél in? Hoeveel tienduizenden illegalen en asielzoekers moeten er nog komen?</seg>
            </u>
            <u who="#StefBlok" ana="#regular" xml:id="ParlaMint-NL_2015-06-16-tweedekamer-5.u4">
               <seg xml:id="ParlaMint-NL_2015-06-16-tweedekamer-5.seg6">De heer Fritsma vindt kennelijk niet dat een aanpak met andere Europese landen plaats zou moeten vinden. De heer Fritsma zal toch met mij constateren dat het grootste deel van de stroom richting Nederland over de Middellandse Zee door andere EU-landen plaatsvindt en dat het voor het aanpakken van die stroom dus noodzakelijk is om samen met die landen maatregelen te nemen. De heer Fritsma weet ongetwijfeld ook dat de Italiaanse maffia een grote rol speelt in deze stromen. Dan moeten wij met Italië in kaart brengen wie daarin de sleutelfiguren zijn, wie zich in Italië bevinden, wie in Nederland en wie opgepakt moeten worden.</seg>
               <seg xml:id="ParlaMint-NL_2015-06-16-tweedekamer-5.seg7">Met betrekking tot het sluiten van de grenzen verwijst de heer Fritsma naar Engeland, dat geen lid is van Schengen. Dat leidt er niet toe dat Engeland niet geconfronteerd wordt met illegalen die het land binnenkomen. Het is een zeer ongerichte maatregel, die de vrachtwagenchauffeurs, voor wie de heer Fritsma opkomt, veel schade toebrengt en die bewezen niet effectief is.</seg>
            </u>
            <u who="#AnouchkavanMiltenburg" ana="#chair" xml:id="ParlaMint-NL_2015-06-16-tweedekamer-5.u5">
               <seg xml:id="ParlaMint-NL_2015-06-16-tweedekamer-5.seg8">Mijnheer Voordewind.</seg>
            </u>
            <u who="#SietseFritsma" ana="#regular" xml:id="ParlaMint-NL_2015-06-16-tweedekamer-5.u6">
               <seg xml:id="ParlaMint-NL_2015-06-16-tweedekamer-5.seg9">Is mijn tijd op, voorzitter?</seg>
            </u>
            <u who="#AnouchkavanMiltenburg" ana="#chair" xml:id="ParlaMint-NL_2015-06-16-tweedekamer-5.u7">
               <seg xml:id="ParlaMint-NL_2015-06-16-tweedekamer-5.seg10">Kunt u in negen seconden nog een vraag stellen? Ik denk dat uw tijd op is.</seg>
            </u>
            <u who="#SietseFritsma" ana="#regular" xml:id="ParlaMint-NL_2015-06-16-tweedekamer-5.u8">
               <seg xml:id="ParlaMint-NL_2015-06-16-tweedekamer-5.seg11">Ik kan in negen seconden nog duidelijk maken dat het kabinet niet moet doorgaan met het opengrenzenbeleid. Niemand is daarbij gebaat, ook de vrachtwagenchauffeurs niet. Niemand is bij deze chaos gebaat. De PVV blijft vechten tegen de massa-immigratie. Dat blijven wij hier doen en vanaf nu gaan wij dat ook doen met onze nieuwe fractie in het Europese Parlement.</seg>
            </u>
            <u who="#AnouchkavanMiltenburg" ana="#chair" xml:id="ParlaMint-NL_2015-06-16-tweedekamer-5.u9">
               <seg xml:id="ParlaMint-NL_2015-06-16-tweedekamer-5.seg12">Ik geef het woord aan de minister.</seg>
            </u>
            <u who="#StefBlok" ana="#regular" xml:id="ParlaMint-NL_2015-06-16-tweedekamer-5.u10">
               <seg xml:id="ParlaMint-NL_2015-06-16-tweedekamer-5.seg13">Ik heb geen aanvullende vraag gehoord.</seg>
            </u>
            <u who="#JoëlVoordewind" ana="#regular" xml:id="ParlaMint-NL_2015-06-16-tweedekamer-5.u11">
               <seg xml:id="ParlaMint-NL_2015-06-16-tweedekamer-5.seg14">We hebben wel degelijk met een groot probleem te maken. Dat zien wij in Calais, in Hoek van Holland en in andere havens in Nederland. Daarover moeten wij gezamenlijk nadenken en dat gebeurt vandaag. Ik geef de minister mee dat wij met centrale aanmeldpunten aan de zuidgrens van Europa moeten gaan werken. Volgende week is er een Europese top. Is de minister het met de ChristenUnie eens dat de enige oplossing om tot een eerlijke verdeling te komen centrale aanmeldpunten zijn in Griekenland en Italië? Daar moet de herverdeling plaatsvinden.</seg>
            </u>
            <u who="#StefBlok" ana="#regular" xml:id="ParlaMint-NL_2015-06-16-tweedekamer-5.u12">
               <seg xml:id="ParlaMint-NL_2015-06-16-tweedekamer-5.seg15">Het probleem is te complex om te zeggen dat er slechts één oplossing is. De oplossing heeft betrekking op de bronlanden, op de criminele organisaties, op de registratie en op de verschillende manieren waarop Europese landen omgaan met asielaanvragen. Ik kan de heer Voordewind dus helaas niet beloven dat ik maar één centrale oplossing zie en dat er maar één oplossing is waar Nederland op zal inzetten. Ik kan de heer Voordewind wel beloven dat onze volledige inzet is gericht op een goede aanpak in Europa met waar nodig een zeer gerichte inzet van de marechaussee. Wij hebben met de transportsector afgesproken dat die bedrijven aan ons doorgeven waar de problemen zich voordoen maar dat zij ook zelf zorgen dat de vrachtwagens goed op slot zitten. Het is een combinatie van Europese en nationale maatregelen.</seg>
            </u>
            <u who="#MalikAzmani" ana="#regular" xml:id="ParlaMint-NL_2015-06-16-tweedekamer-5.u13">
               <seg xml:id="ParlaMint-NL_2015-06-16-tweedekamer-5.seg16">Volgens mij hebben we te maken met de effecten van een Europees asielmigratiesysteem dat onhoudbaar is en dat in mijn ogen failliet is. Je moet investeren in veilige havens in de regio, waarmee je het asielsysteem daadwerkelijk uit de lucht kan houden. Dan houd je die illegale migratiestroom tegen. Zou de regering, gelet op de korte termijn en de ontwikkeling van de illegale migrantenstroom van Calais naar Hoek van Holland, bereid zijn om de mobiele toezicht- en vreemdelingencontroles die wij uitoefenen, te intensiveren, vooral aan de grenzen van België en Duitsland? Zo voorkomen wij dat chauffeurs uiteindelijk opgezadeld zijn met illegale migranten en een boete krijgen in Engeland.</seg>
            </u>
            <u who="#StefBlok" ana="#regular" xml:id="ParlaMint-NL_2015-06-16-tweedekamer-5.u14">
               <seg xml:id="ParlaMint-NL_2015-06-16-tweedekamer-5.seg17">De heer Azmani heeft gelijk dat de intensievere controles van de marechaussee niet alleen in de havens moeten plaatsvinden maar ook op vooruitgeschoven punten. Dat kunnen parkeerplaatsen zijn waar mensensmokkelaars actief zijn. Dat is precies de reden waarom wij met de vervoerssector, Transport en Logistiek Nederland, hebben afgesproken dat zij informatie geven wanneer zij merken dat een parkeerplaats daarvoor gebruikt wordt of dat een stroom zich verlegt van de ene haven naar de andere. Dan kunnen die mobiele teams van de Koninklijke Marechaussee gericht worden ingezet waar op dat moment ingrijpen nodig is.</seg>
            </u>
            <u who="#AnouchkavanMiltenburg" ana="#chair" xml:id="ParlaMint-NL_2015-06-16-tweedekamer-5.u15">
               <seg xml:id="ParlaMint-NL_2015-06-16-tweedekamer-5.seg18">Dank u voor uw antwoorden en voor uw komst naar de Kamer voor de verschillende vragen.</seg>
            </u>
         </div>
      </body>
   </text>
</TEI>
