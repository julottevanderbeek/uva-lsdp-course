<TEI xmlns="http://www.tei-c.org/ns/1.0" ana="#reference" xml:lang="nl" xml:id="ParlaMint-NL_2018-12-04-eerstekamer-3">
   <teiHeader>
      <fileDesc>
         <titleStmt>
            <title type="main" xml:lang="en">Dutch Parliamentary Corpus ParlaMint-NL, Upper House 2018-12-04 [ParlaMint]</title>
            <title type="main" xml:lang="nl">Corpus van het Nederlandse Parlement ParlaMint-NL, Eerste Kamer 2018-12-04 [ParlaMint]</title>
            <title type="sub" xml:lang="en">Report of the meeting of the Dutch Upper House, Meeting 10, Session 3 (2018-12-04)</title>
            <title type="sub" xml:lang="nl">Verslag van de vergadering van de Eerste Kamer, Meeting 10, Session 3 (2018-12-04)</title>
            <meeting ana="#parla.meeting.regular" corresp="#EK" n="10">Meeting 10</meeting>
            <meeting ana="#parla.session" corresp="#EK" n="3">Session 3</meeting>
            <meeting ana="#parla.term #EK.35" corresp="#EK" n="35-upper">Meeting of the 35th Eerste Kamer</meeting>
            <respStmt>
               <persName>Ruben van Heusden</persName>
               <resp xml:lang="en">Downloading and converting the corpus to TEI format</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
         </titleStmt>
         <editionStmt>
            <edition>2.0</edition>
         </editionStmt>
         <extent>
            <measure unit="speeches" xml:lang="nl" quantity="2">2 toespraken</measure>
            <measure unit="speeches" xml:lang="en" quantity="2">2 speeches</measure>
            <measure unit="words" xml:lang="nl" quantity="815">815 woorden</measure>
            <measure unit="words" xml:lang="en" quantity="815">815 words</measure>
         </extent>
         <publicationStmt>
            <publisher>
               <orgName xml:lang="en">CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="handle">http://hdl.handle.net/11356/1388</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the<ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-02-01">2021-02-01</date>
         </publicationStmt>
         <sourceDesc>
            <bibl>
               <title type="main">Minutes of the Eerste Kamer of The Netherlands</title>
               <idno type="URI">https://www.eerstekamer.nl/</idno>
               <date when="2018-12-04">2018-12-04</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="div" occurs="1"/>
               <tagUsage gi="seg" occurs="14"/>
               <tagUsage gi="text" occurs="1"/>
               <tagUsage gi="u" occurs="2"/>
               <tagUsage gi="note" occurs="3"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Binnenhof</name>
               <name type="city">Den Haag</name>
               <name key="NL" type="country">The Netherlands</name>
               <date when="2018-12-04">2018-12-04</date>
            </setting>
         </settingDesc>
      </profileDesc>
   </teiHeader>
   <text ana="#reference" xml:lang="nl">
      <body>
         <div type="debateSection">
            <note>Herdenking van de heer G.O.J. van Tets</note>
            <u who="#AnkieBroekers-Knol" ana="#chair" xml:id="ParlaMint-NL_2018-12-04-eerstekamer-3.u1">
               <seg xml:id="ParlaMint-NL_2018-12-04-eerstekamer-3.seg1">Aan de orde is de herdenking van de heer G.O.J. van Tets. Ik verzoek de leden om te gaan staan.</seg>
               <seg xml:id="ParlaMint-NL_2018-12-04-eerstekamer-3.seg2">Op 10 september jongstleden, één dag voor zijn 94ste verjaardag, overleed Govert van Tets, oud-senator voor de VVD. Hij was lid van de Eerste Kamer van 20 september 1977 tot 23 juni 1987.</seg>
               <seg xml:id="ParlaMint-NL_2018-12-04-eerstekamer-3.seg3">Jonkheer Govert Ocker Joris van Tets werd op 11 september 1924 geboren in Zeist. Toen hij 6 werd, ging hij naar de eerste klas van de Zeister Schoolvereeniging. De school was een jaar eerder opgericht door een groep ouders, waaronder die van Van Tets. Zij hadden hun zinnen gezet op een nieuw type school. Een school waar het ruim en licht was, de nieuwste onderwijsmethoden en -materialen werden gebruikt en waar de sfeer plezierig was. En zo zat Govert van Tets op 3 september 1930 in de banken van de spiksplinternieuwe school. Aansluitend volgde hij gymnasium alfa aan het Christelijk Lyceum in Zeist. Na zijn eindexamen studeerde hij Nederlands Recht aan de Rijksuniversiteit Leiden.</seg>
               <seg xml:id="ParlaMint-NL_2018-12-04-eerstekamer-3.seg4">Van 1949 tot 1957 was de heer Van Tets werkzaam bij de rijksoverheid; eerst als administrateur bij het ministerie van Financiën, vervolgens als medewerker van de Nederlandse Vertegenwoordiging bij de Organisatie voor Economische Samenwerking en Ontwikkeling in Parijs en ten slotte als eerste secretaris op de Nederlandse ambassade in Londen.</seg>
               <seg xml:id="ParlaMint-NL_2018-12-04-eerstekamer-3.seg5">In 1957 maakte hij de overstap naar het bedrijfsleven toen hij ging werken bij Unilever. Hij was daar meer dan twintig jaar directeur van de Stichting Unilever Pensioenfonds "Progress".</seg>
               <seg xml:id="ParlaMint-NL_2018-12-04-eerstekamer-3.seg6">Lid van de VVD werd de heer Van Tets in 1958 op aansporing van zijn vrouw. De heer Van Tets zei daarover eens: "Toen wij terugkwamen (uit het buitenland) en ik weleens kritiek spuide op de VVD, zei mijn vrouw: als je kritiek hebt, dan moet je er ook wat aan doen". Al snel werd hij ondervoorzitter van het afdelingsbestuur in Rotterdam, en aansluitend voorzitter.</seg>
               <seg xml:id="ParlaMint-NL_2018-12-04-eerstekamer-3.seg7">In 1965 werd de heer Van Tets fractievoorzitter van de VVD in het Openbaar Lichaam Rijnmond, beter bekend als de Rijnmondraad. De Rijnmondraad was van 1964 tot 1986 een rechtstreeks door de bevolking gekozen bestuursorgaan tussen gemeente en provincie, bedoeld om de specifieke problemen op regionaal niveau in de regio Rijnmond te coördineren. In 1970 was de heer Van Tets vijf maanden gecommitteerde van de Rijnmondraad. Van 1974 tot 1978 was hij lid van Provinciale Staten in Zuid-Holland.</seg>
               <seg xml:id="ParlaMint-NL_2018-12-04-eerstekamer-3.seg8">Intussen werd de heer Van Tets op 20 september 1977 beëdigd als lid van de Eerste Kamer. Hij werd namens de VVD-fractie woordvoerder Financiën en Sociale Zaken, en in zijn tweede termijn ook Volkshuisvesting. De heer Van Tets was voorts in de Eerste Kamer plaatsvervangend voorzitter van de vaste commissies voor Financiën en voor Ontwikkelingssamenwerking. Hij hield zijn maidenspeech bij de behandeling van het wetsvoorstel Liquidatie van de in de Ouderdomswet 1919 geregelde verzekeringen. Zijn deskundigheid op het gebied van pensioenen kwam hierbij goed van pas. Toeval of niet, ook zijn laatste inbreng op 9 juni 1987 had met de pensioenwetgeving te maken, om precies te zijn de Pensioen- en spaarfondsenwet.</seg>
               <seg xml:id="ParlaMint-NL_2018-12-04-eerstekamer-3.seg9">Tijdens de behandeling op 31 oktober 1978 van het Europees Sociaal Handvest, in het bijzonder het stakingsrecht — waarmee de VVD-fractie instemde - merkte de heer Van Tets op: "dat de VVD in dit soort zaken niet bij de tijd zou zijn, blijkt opnieuw niets anders dan een wijdverbreid en hardnekkig misverstand". Minister van Binnenlandse Zaken Wiegel reageerde daarop: "Ik geloof niet dat ik die opmerking hoef te weerspreken".</seg>
               <seg xml:id="ParlaMint-NL_2018-12-04-eerstekamer-3.seg10">In 1987 werd de heer Van Tets — ook tot zijn eigen verrassing — gekozen tot politicus van het jaar in een enquête van opinieblad De Tijd. Met de leus "Geen gezwets, kies Van Tets" protesteerde een groep parlementair journalisten tegen dergelijke verkiezingen. De leus was Van Tets overigens op het lijf geschreven. Hij vond het werk in de Eerste Kamer zeer efficiënt omdat er niet onnodig lang over details werd gesproken. Hij zei dat eens in een interview, waarin hij verder zei: "Het aantrekkelijke van het Eerste Kamerlidmaatschap vind ik dat je de taak hebt om vooruit te kijken naar de toekomst. De aan te nemen wet ligt al vast, maar wat ga je in de toekomst verder op dit gebied doen? Dat vooruitblikken kun je dan verwerken in het betoog dat je op een gegeven ogenblik houdt."</seg>
               <seg xml:id="ParlaMint-NL_2018-12-04-eerstekamer-3.seg11">Naast zijn politieke carrière was de heer Van Tets onder andere voorzitter van het Algemeen Werkloosheidsfonds, kroonlid van de Raad voor de Volkshuisvesting en bestuurslid van de Amsterdamse Effectenbeurs. Van zijn 87ste tot zijn 92ste jaar was hij nog lid van de financiële commissie van de Koninklijke Hollandsche Maatschappij der Wetenschappen. In 1988 werd de heer Van Tets benoemd tot Ridder in de Orde van de Nederlandse Leeuw.</seg>
               <seg xml:id="ParlaMint-NL_2018-12-04-eerstekamer-3.seg12">Moge ons respect voor zijn persoon en zijn verdiensten voor de samenleving en de Nederlandse parlementaire democratie tot steun zijn voor zijn familie en vrienden.</seg>
               <seg xml:id="ParlaMint-NL_2018-12-04-eerstekamer-3.seg13">Ik verzoek eenieder om een moment stilte in acht te nemen.</seg>
            </u>
            <note>(De aanwezigen nemen enkele ogenblikken stilte in acht.)</note>
            <u who="#AnkieBroekers-Knol" ana="#chair" xml:id="ParlaMint-NL_2018-12-04-eerstekamer-3.u2">
               <seg xml:id="ParlaMint-NL_2018-12-04-eerstekamer-3.seg14">Dank u wel.</seg>
            </u>
            <note>De vergadering wordt enkele ogenblikken geschorst.</note>
         </div>
      </body>
   </text>
</TEI>
