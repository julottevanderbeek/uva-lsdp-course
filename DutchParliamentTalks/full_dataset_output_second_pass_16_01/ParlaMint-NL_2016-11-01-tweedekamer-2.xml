<TEI xmlns="http://www.tei-c.org/ns/1.0" ana="#reference" xml:lang="nl" xml:id="ParlaMint-NL_2016-11-01-tweedekamer-2">
   <teiHeader>
      <fileDesc>
         <titleStmt>
            <title type="main" xml:lang="en">Dutch Parliamentary Corpus ParlaMint-NL, Lower House 2016-11-01 [ParlaMint]</title>
            <title type="main" xml:lang="nl">Corpus van het Nederlandse Parlement ParlaMint-NL, Tweede Kamer 2016-11-01 [ParlaMint]</title>
            <title type="sub" xml:lang="en">Report of the meeting of the Dutch Lower House, Meeting 16, Session 2 (2016-11-01)</title>
            <title type="sub" xml:lang="nl">Verslag van de vergadering van de Tweede Kamer, Meeting 16, Session 2 (2016-11-01)</title>
            <meeting ana="#parla.meeting.regular" corresp="#TK" n="16">Meeting 16</meeting>
            <meeting ana="#parla.session" corresp="#TK" n="2">Session 2</meeting>
            <meeting ana="#parla.term #TK.28" corresp="#TK" n="28-lower">Meeting of the 28th Tweede Kamer</meeting>
            <respStmt>
               <persName>Ruben van Heusden</persName>
               <resp xml:lang="en">Downloading and converting the corpus to TEI format</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
         </titleStmt>
         <editionStmt>
            <edition>2.0</edition>
         </editionStmt>
         <extent>
            <measure unit="speeches" xml:lang="nl" quantity="7">7 toespraken</measure>
            <measure unit="speeches" xml:lang="en" quantity="7">7 speeches</measure>
            <measure unit="words" xml:lang="nl" quantity="1508">1508 woorden</measure>
            <measure unit="words" xml:lang="en" quantity="1508">1508 words</measure>
         </extent>
         <publicationStmt>
            <publisher>
               <orgName xml:lang="en">CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="handle">http://hdl.handle.net/11356/1388</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the<ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-02-01">2021-02-01</date>
         </publicationStmt>
         <sourceDesc>
            <bibl>
               <title type="main">Minutes of the Tweede Kamer of The Netherlands</title>
               <idno type="URI">https://www.tweedekamer.nl/</idno>
               <date when="2016-11-01">2016-11-01</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="div" occurs="1"/>
               <tagUsage gi="seg" occurs="10"/>
               <tagUsage gi="text" occurs="1"/>
               <tagUsage gi="u" occurs="7"/>
               <tagUsage gi="note" occurs="1"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Binnenhof</name>
               <name type="city">Den Haag</name>
               <name key="NL" type="country">The Netherlands</name>
               <date when="2016-11-01">2016-11-01</date>
            </setting>
         </settingDesc>
      </profileDesc>
   </teiHeader>
   <text ana="#reference" xml:lang="nl">
      <body>
         <div type="debateSection">
            <note>Vragenuur: Vragen Agnes Mulder</note>
            <u who="#AgnesMulder" ana="#regular" xml:id="ParlaMint-NL_2016-11-01-tweedekamer-2.u1">
               <seg xml:id="ParlaMint-NL_2016-11-01-tweedekamer-2.seg1">Voorzitter. Dat is helemaal correct. Al in april 2014 ontvingen wij van Marga Bult het zwartboek over mobiel bereik, met name in de grensregio's, maar ook het mobiele bereik van 112. We weten allemaal dat daarbij iedere seconde telt. Op initiatief van het CDA is in september 2014 een hoorzitting over dit belangrijke onderwerp gehouden. Daar is een groot aantal acties uit voortgekomen en vervolgens hebben we in mei van 2015 het debat met de minister van Economische Zaken gehad — en niet met de staatssecretaris die hier vandaag is — waarin hij heeft toegezegd om zijn werk te doen voor daar waar het misgaat met de mobiele bereikbaarheid en met 112. Om die reden zijn wij een beetje verbaasd over het bericht dat zeker tientallen dorpen nog nauwelijks mobiel bereik en mobiel internet hebben. Ik ben blij dat de staatssecretaris hierover vragen wil beantwoorden, want herkent hij het beeld dat door de NOS wordt geschetst? Hoe verklaart de staatssecretaris dat er nog steeds zo veel problemen zijn in deze gemeenten en dat er ook nog grote regionale verschillen zijn? Klopt ook het bericht van de Hartstichting dat het bereik in sommige gebieden zo slecht is dat hulp soms te laat komt, zoals ook in het bericht van de NOS te lezen was? Dat vinden wij toch echt een heel ernstige zaak. Als je 112 al niet kunt bereiken en de aanrijtijden in de regio — zeker bij ons in Drenthe maar ook in andere regio's van het land — ook zo slecht zijn, sta je op dubbele achterstand.</seg>
               <seg xml:id="ParlaMint-NL_2016-11-01-tweedekamer-2.seg2">Noord-Brabant en Drenthe scoren slecht qua mobiele bereikbaarheid. Hoe moeten we dat wegen met het volgens het Agentschap Telecom grote aantal antennemasten daar? Hoe moet het zo worden verbeterd dat we daadwerkelijk ook stappen gaan zien? De toezegging van de minister is om in gesprek te gaan met een gemeente als er ergens problemen zijn, of dat nu op de grens, op de Veluwe, de Waddeneilanden of in Zeeland is. Zij kunnen dat ook melden bij de minister. Begin dit jaar hebben wij een brief gehad van de minister, waarin hij een beeld schetst dat de goede kant op gaat. Dat staat eigenlijk best haaks op wat wij hier allemaal lezen. Wij horen dus graag meer van de staatssecretaris over dit onderwerp. Wat gaat dit kabinet doen om die voortgang nu ook echt te maken? Dit duurt allemaal veel te lang.</seg>
            </u>
            <u who="#ChrisvanDam" ana="#regular" xml:id="ParlaMint-NL_2016-11-01-tweedekamer-2.u2">
               <seg xml:id="ParlaMint-NL_2016-11-01-tweedekamer-2.seg3">Voorzitter. Dit valt natuurlijk onder de portefeuille van de minister, maar als voormalig woordvoerder in de Kamer op dit onderwerp vind ik het heel aardig deze vraag te mogen beantwoorden. Het betreft een enquête van de NOS en de regionale omroepen, die hebben gevraagd om het te laten weten als er problemen zijn met de mobiele telefonie. Uit de enquête kwam inderdaad het beeld naar voren dat op een aantal plekken in Nederland mensen niet tevreden zijn. Daar zaten een paar signalen bij die ook voor ons niet onbekend waren, omdat het natuurlijk bekend is dat zich in een aantal gemeenten problemen voordoen met de netwerkdekking. In het algemeen is de mobiele dekking in Nederland heel erg goed en misschien wel een van de allerbeste. Zij is van superieure kwaliteit, maar mevrouw Mulder zegt terecht dat wij zo gewend zijn aan mobiele telefonie en mobiel internet dat wij altijd en overal bereikbaar willen zijn. De moeilijkheid hier is dat het technisch niet mogelijk is om altijd en overal bereikbaar te zijn. Soms heeft het weer zijn invloed, soms de bebouwing en soms de vegetatie. De aanwezigheid van bomen kan zelfs van invloed zijn en helaas soms ook de kwaliteit van je mobiele telefoon. Niet elke mobiele telefoon heeft een even sterke antenne.</seg>
               <seg xml:id="ParlaMint-NL_2016-11-01-tweedekamer-2.seg4">De minister heeft in het kader van de bereikbaarheid van 112 in 2015 een onderzoek uitgevoerd, waaruit bleek dat de bereikbaarheid van het alarmnummer rond 99% lag. Ondanks al die technische problemen die er soms zijn, is de bereikbaarheid wel zeer goed. Toch is er lokaal verbetering mogelijk; dat is correct. Het Agentschap Telecom heeft aangegeven bereid te zijn met gemeenten mee te kijken naar wat daarvoor nodig is. Soms betekent dit dat gemeenten ervoor moeten zorgen dat er de mogelijkheid is om bijvoorbeeld extra masten te plaatsen. Soms stuit dat lokaal op weerstand, maar extra masten kunnen in bepaalde situaties een oplossing bieden.</seg>
               <seg xml:id="ParlaMint-NL_2016-11-01-tweedekamer-2.seg5">De Kamer kan hierover verder spreken met de minister in het algemeen overleg op 21 december. Daarvóór krijgt de Kamer ook de Nota Frequentiebeleid 2016. In de loop van volgend jaar ontvangt de Kamer de Strategische Nota Mobiele Communicatie. Daarbij kan ook gesproken worden over de voorwaarden die gesteld worden aan toekomstige veilingen van frequenties.</seg>
            </u>
            <u who="#AgnesMulder" ana="#regular" xml:id="ParlaMint-NL_2016-11-01-tweedekamer-2.u3">
               <seg xml:id="ParlaMint-NL_2016-11-01-tweedekamer-2.seg6">Het is natuurlijk heel erg goed dat er actie wordt ondernomen, maar aan een algemene nota over het frequentiebeleid hebben de mensen in Westervelde, Sint-Oedenrode, Neerijnen, Bronckhorst, Baarle-Nassau, Zaltbommel, Tynaarlo, Medemblik, Berkelland, Weststellingwerf, Marum en Vlagtwedde — allemaal gemeenten die bij mij aan de bel trekken — niet direct wat. Ik zou graag zien dat de staatssecretaris voor het AO Telecom van 21 december een concrete brief stuurt met een duidelijk overzicht waaruit blijkt wanneer welke problemen waar worden aangepakt. Dan weten de inwoners waar zij aan toe zijn. Zij moeten nu soms naar buiten om te kijken of ze ergens op een plekje in de buurt misschien toch net bereik hebben. Ik vind dat niet meer van deze tijd. Dan ontstaat er een soort digitale kloof tussen inwoners. We zien dit ook op het gebied van snel internet. Samen met collega Oosenbrug maak ik mij daar ook sterk voor. We moeten gewoon niet hebben dat mensen in het buitengebied het maar met minder moeten doen. Dat slaat natuurlijk helemaal nergens op. Dat is echt niet van deze tijd. We hopen dat de staatssecretaris in de brief die voor dat AO komt, duidelijk ingaat op de situatie in de gemeenten op de lijst, in ieder geval van de top tien, maar het liefst van alle gemeenten, en dat er een concreet actieplan komt.</seg>
            </u>
            <u who="#ChrisvanDam" ana="#regular" xml:id="ParlaMint-NL_2016-11-01-tweedekamer-2.u4">
               <seg xml:id="ParlaMint-NL_2016-11-01-tweedekamer-2.seg7">Ik woon zelf in Den Haag, toch een stad met een heel goede dekking, maar ik heb ook niet overal in huis bereik. Dat heeft simpelweg te maken met de techniek van mobiele telefonie. Een mobiel telefoonsignaal kan niet overal doordringen, niet overal in je huis en soms ook niet buiten. Die technische problemen kan de overheid niet wegnemen, hoe graag ik ook zou willen dat de overheid dit soort technische problemen zou kunnen oplossen. We kunnen de mobiele operators wel vragen, en dat doen we ook, om het netwerk zo in te richten dat ze dergelijke problemen zo klein mogelijk maken. Als je de netwerkkwaliteit in Nederland bekijkt, dan zie je dat ze dat ook doen. Toch zeggen de operators dat ze soms naar mogelijkheden zoeken om de verbinding nog net iets te verbeteren. Dat vergt heel precies maatwerk. Dat betekent dat je soms op een bepaalde plek een mast bij moet zetten, waarvoor je lokaal ook niet altijd de handen op elkaar krijgt. Dus het helpt ook als de gemeenten die constateren dat zij plekken hebben waar het bereik niet goed genoeg is, samen met de operators om tafel gaan om te bekijken waar eventueel een mast bijgeplaatst moet worden, en daaraan meewerken. Ik heb al gezegd dat het Agentschap Telecom bereid is om met de gemeenten mee te kijken naar wat er nodig is om het netwerk verder te verbeteren. 100% dekking zal nooit kunnen. De bereikbaarheid van bijvoorbeeld 112 is 99%. Dat is zeer goed. Waar verbetering mogelijk is, is het een kwestie van samenwerking.</seg>
            </u>
            <u who="#AgnesMulder" ana="#regular" xml:id="ParlaMint-NL_2016-11-01-tweedekamer-2.u5">
               <seg xml:id="ParlaMint-NL_2016-11-01-tweedekamer-2.seg8">Ik had gehoopt dat de staatssecretaris iets concreter zou worden over de voortgang per gemeente en de problematiek in de brief die we als Kamer gaan krijgen. Als je in Sint-Oedenrode met klachten zit waarvoor je 112 nodig hebt, is haast geboden. Daar moet het kabinet werk van maken. Dan kom je er niet mee door te zeggen: ik heb in mijn huis ook weleens geen bereik. Je kunt in je huis overigens technisch heel veel doen om dat te verbeteren. Daar zijn allerlei mogelijkheden voor. Zorg dat de voorlichting op dat vlak ook wat beter wordt. Ga samen met de providers en de gemeenten een plan maken voor wat er in de gemeenten waar de grootste zorgen en problemen zijn, gedaan moet worden.</seg>
            </u>
            <u who="#ChrisvanDam" ana="#regular" xml:id="ParlaMint-NL_2016-11-01-tweedekamer-2.u6">
               <seg xml:id="ParlaMint-NL_2016-11-01-tweedekamer-2.seg9">Tot die samenwerking zijn we dus zeer bereid, ook vanuit het Agentschap Telecom, zoals ik aangaf. Ik begrijp hoe vervelend het is, want ik ben ook het liefst altijd en overal bereikbaar, maar de werkelijkheid is dat het niet altijd overal kan. Het is aan providers om waar het kan het bereik te realiseren, en dat willen zij ook. Mevrouw Mulder deed de Nota Frequentiebeleid af als een nota die wij over een maand bespreken, maar dat is een belangrijke nota waarin juist wordt ingegaan op de ontwikkeling van de mobiele telecommunicatie in Nederland in de komende jaren. Dat is dus een belangrijke, strategische nota voor volgend jaar. Het overleg op 21 november is een belangrijk overleg, juist ook voor de punten die mevrouw Mulder naar voren brengt.</seg>
            </u>
            <u who="#KhadijaArib" ana="#chair" xml:id="ParlaMint-NL_2016-11-01-tweedekamer-2.u7">
               <seg xml:id="ParlaMint-NL_2016-11-01-tweedekamer-2.seg10">Dank u wel.</seg>
            </u>
         </div>
      </body>
   </text>
</TEI>
