<TEI xmlns="http://www.tei-c.org/ns/1.0" ana="#reference" xml:lang="nl" xml:id="ParlaMint-NL_2015-07-02-tweedekamer-16">
   <teiHeader>
      <fileDesc>
         <titleStmt>
            <title type="main" xml:lang="en">Dutch Parliamentary Corpus ParlaMint-NL, Lower House 2015-07-02 [ParlaMint]</title>
            <title type="main" xml:lang="nl">Corpus van het Nederlandse Parlement ParlaMint-NL, Tweede Kamer 2015-07-02 [ParlaMint]</title>
            <title type="sub" xml:lang="en">Report of the meeting of the Dutch Lower House, Meeting 104, Session 16 (2015-07-02)</title>
            <title type="sub" xml:lang="nl">Verslag van de vergadering van de Tweede Kamer, Meeting 104, Session 16 (2015-07-02)</title>
            <meeting ana="#parla.meeting.regular" corresp="#TK" n="104">Meeting 104</meeting>
            <meeting ana="#parla.session" corresp="#TK" n="16">Session 16</meeting>
            <meeting ana="#parla.term #TK.28" corresp="#TK" n="28-lower">Meeting of the 28th Tweede Kamer</meeting>
            <respStmt>
               <persName>Ruben van Heusden</persName>
               <resp xml:lang="en">Downloading and converting the corpus to TEI format</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
         </titleStmt>
         <editionStmt>
            <edition>2.0</edition>
         </editionStmt>
         <extent>
            <measure unit="speeches" xml:lang="nl" quantity="17">17 toespraken</measure>
            <measure unit="speeches" xml:lang="en" quantity="17">17 speeches</measure>
            <measure unit="words" xml:lang="nl" quantity="1950">1950 woorden</measure>
            <measure unit="words" xml:lang="en" quantity="1950">1950 words</measure>
         </extent>
         <publicationStmt>
            <publisher>
               <orgName xml:lang="en">CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="handle">http://hdl.handle.net/11356/1388</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the<ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-02-01">2021-02-01</date>
         </publicationStmt>
         <sourceDesc>
            <bibl>
               <title type="main">Minutes of the Tweede Kamer of The Netherlands</title>
               <idno type="URI">https://www.tweedekamer.nl/</idno>
               <date when="2015-07-02">2015-07-02</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="div" occurs="1"/>
               <tagUsage gi="seg" occurs="26"/>
               <tagUsage gi="text" occurs="1"/>
               <tagUsage gi="u" occurs="17"/>
               <tagUsage gi="note" occurs="44"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Binnenhof</name>
               <name type="city">Den Haag</name>
               <name key="NL" type="country">The Netherlands</name>
               <date when="2015-07-02">2015-07-02</date>
            </setting>
         </settingDesc>
      </profileDesc>
   </teiHeader>
   <text ana="#reference" xml:lang="nl">
      <body>
         <div type="debateSection">
            <note>Wegverkeer en verkeersveiligheid</note>
            <u who="#AnouchkavanMiltenburg" ana="#chair" xml:id="ParlaMint-NL_2015-07-02-tweedekamer-16.u1">
               <seg xml:id="ParlaMint-NL_2015-07-02-tweedekamer-16.seg1">Voor dit VAO is naast de minister van Infrastructuur en Milieu ook de minister van Veiligheid en Justitie aangeschoven. Ik heet hen hartelijk welkom.</seg>
               <seg xml:id="ParlaMint-NL_2015-07-02-tweedekamer-16.seg2">Het woord is allereerst aan de heer Van Helvert.</seg>
            </u>
            <u who="#MartijnvanHelvert" ana="#regular" xml:id="ParlaMint-NL_2015-07-02-tweedekamer-16.u2">
               <seg xml:id="ParlaMint-NL_2015-07-02-tweedekamer-16.seg3">Voorzitter. Ik heb het VAO aangevraagd, maar ik dien geen motie in. We hebben met de minister een heel constructief gesprek gehad over het progressief beboeten. De minister stond daar positief in. Om te stimuleren dat dit gaat gebeuren en dat een en ander goed wordt onderzocht, zodat we in 2015 al een voorstel hebben, zal de heer Hoogland mede namens de woordvoerder van de VVD en mij een motie indienen. Ik heb de motie meeondertekend en ik steun die dus ook van harte. Ik ben dus toch blij dat we dit VAO houden.</seg>
            </u>
            <u who="#AnouchkavanMiltenburg" ana="#chair" xml:id="ParlaMint-NL_2015-07-02-tweedekamer-16.u3">
               <seg xml:id="ParlaMint-NL_2015-07-02-tweedekamer-16.seg4">Als u het niet had aangevraagd, had de motie niet ingediend kunnen worden.</seg>
            </u>
            <u who="#FarshadBashir" ana="#regular" xml:id="ParlaMint-NL_2015-07-02-tweedekamer-16.u4">
               <seg xml:id="ParlaMint-NL_2015-07-02-tweedekamer-16.seg5">Voorzitter. Ik heb twee moties.</seg>
               <note>Motie</note>
               <note>De Kamer,</note>
               <note>gehoord de beraadslaging,</note>
               <note>constaterende dat TeamAlert ruim €200.000 subsidie heeft ontvangen voor een eenvoudige vergelijkingssite voor rijscholen;</note>
               <note>overwegende dat subsidies zorgvuldig en zinvol moeten zijn zonder onnodige marktverstoring;</note>
               <note>overwegende dat de website Rijscholenkiezer geen toegevoegde waarde heeft ten opzichte van andere onafhankelijke vergelijkingssites voor rijscholen die zonder subsidie werken;</note>
               <note>verzoekt de regering om geen subsidie meer toe te kennen aan TeamAlert voor de Rijscholenkiezer,</note>
               <note>en gaat over tot de orde van de dag.</note>
               <note>Motie</note>
               <note>De Kamer,</note>
               <note>gehoord de beraadslaging,</note>
               <note>overwegende dat de dalende lijn van het aantal verkeersslachtoffers lijkt te stagneren;</note>
               <note>verzoekt de regering om met aanvullende maatregelen te komen om het aantal doden en zwaargewonden in het verkeer verder terug te brengen en daarbij extra aandacht te schenken aan fietsers,</note>
               <note>en gaat over tot de orde van de dag.</note>
               <note>Deze motie is voorgesteld door het lid Bashir. Naar mij blijkt, wordt de indiening ervan voldoende ondersteund.</note>
               <note>Zij krijgt nr. kst-29398-469</note>
               <note>Deze motie is voorgesteld door het lid Bashir. Naar mij blijkt, wordt de indiening ervan voldoende ondersteund.</note>
               <note>Zij krijgt nr. kst-29398-470</note>
            </u>
            <u who="#FarshadBashir" ana="#regular" xml:id="ParlaMint-NL_2015-07-02-tweedekamer-16.u5">
               <seg xml:id="ParlaMint-NL_2015-07-02-tweedekamer-16.seg6">Ik heb tot slot een zeer urgent onderwerp dat nu opgelost moet worden. In Calais staan heel veel vrachtwagenchauffeurs, ook Nederlandse chauffeurs, vast in de file. Sommigen staan al 30 uur vast, en dat met deze hitte! Het is nu ter plekke 36˚ C tot 40˚ C. Sommigen zitten al die tijd al zonder eten en drinken. Er is dus hulp nodig. Mijn vraag aan de minister is dan ook of zij bereid is om die mensen meteen te helpen met drinken, eten en eventuele andere benodigdheden. Dus hup met de helikopters die kant op! Is zij bereid om dat nu meteen te doen?</seg>
            </u>
            <u who="#DucoHoogland" ana="#regular" xml:id="ParlaMint-NL_2015-07-02-tweedekamer-16.u6">
               <seg xml:id="ParlaMint-NL_2015-07-02-tweedekamer-16.seg7">Voorzitter. Samen werkt beter, vandaar dat ik mede namens de heer Van Helvert en mevrouw Visser de volgende motie indien.</seg>
               <note>Motie</note>
               <note>De Kamer,</note>
               <note>gehoord de beraadslaging,</note>
               <note>overwegende dat verkeershandhaving en boetes primair aan de verkeersveiligheid ten goede dienen te komen;</note>
               <note>overwegende dat vanuit het oogpunt van verkeersveiligheid bestuurders die keer op keer in de fout gaan, harder zouden moeten worden aangepakt dan bestuurders die incidenteel een verkeersovertreding begaan;</note>
               <note>overwegende dat daarnaast ook de ernst van de overtreding een rol speelt, waarbij het uitgangspunt dat bij zwaardere overtredingen zwaarder wordt gestraft nog onvoldoende in de praktijk tot uiting komt;</note>
               <note>verzoekt de regering, de mogelijkheden van een dergelijk progressief boetesysteem te onderzoeken en nog in 2015 met een voorstel daartoe naar de Kamer te komen,</note>
               <note>en gaat over tot de orde van de dag.</note>
               <note>Deze motie is voorgesteld door de leden Hoogland, Visser en Van Helvert. Naar mij blijkt, wordt de indiening ervan voldoende ondersteund.</note>
               <note>Zij krijgt nr. kst-29398-471</note>
            </u>
            <u who="#BarbaraVisser" ana="#regular" xml:id="ParlaMint-NL_2015-07-02-tweedekamer-16.u7">
               <seg xml:id="ParlaMint-NL_2015-07-02-tweedekamer-16.seg8">Voorzitter. Deze keer hoorde ik een langzamer sprekende mijnheer Hoogland; hij was nu dus goed te volgen.</seg>
               <seg xml:id="ParlaMint-NL_2015-07-02-tweedekamer-16.seg9">We hebben een goed algemeen overleg gehad. We hebben het ook nadrukkelijk gehad over de problematiek rond alcohol achter het stuur. Beide ministers hebben daarover toezeggingen gedaan die we de komende periode zullen zien. Uiteraard ben ik ook benieuwd naar de reactie van beide bewindspersonen op de motie die net is ingediend. Zelf heb ik ook nog een motie, die ik samen met de heer Hoogland indien. Die motie betreft de zogenoemde motorhelm op snelfietsen.</seg>
               <note>Motie</note>
               <note>De Kamer,</note>
               <note>gehoord de beraadslaging,</note>
               <note>overwegende dat speed pedelecs per januari 2017 onder de bromfietscategorie worden geschaard;</note>
               <note>overwegende dat speed pedelecs snelheden kunnen behalen van tussen de 25 en 45 km/u en daarmee ook vanwege verkeersveiligheidsoverwegingen er helmverplichtingen zullen gaan gelden;</note>
               <note>constaterende dat daarmee de verplichtingen voor bromfietsers ook voor fietsers op een speed pedelec gaan gelden;</note>
               <note>constaterende dat dit een nieuwe verplichting is, waarbij er nog geen adequate helmen voor deze doelgroep zijn ontwikkeld en mensen die een speed pedelec berijden daarmee met een motorhelm moeten fietsen;</note>
               <note>verzoekt de regering, samen met betrokken partijen na te gaan welke eisen minimaal aan een helm gesteld moeten worden ter bescherming van berijders van gemotoriseerde tweewielers met snelheden van tussen 25 en 45 km/u, dit als nieuwe norm vast te leggen en te stimuleren dat nieuwe producten zo snel als mogelijk op de markt kunnen worden gebracht,</note>
               <note>en gaat over tot de orde van de dag.</note>
               <note>Deze motie is voorgesteld door de leden Visser en Hoogland. Naar mij blijkt, wordt de indiening ervan voldoende ondersteund.</note>
               <note>Zij krijgt nr. kst-29398-472</note>
            </u>
            <u who="#BarbaraVisser" ana="#regular" xml:id="ParlaMint-NL_2015-07-02-tweedekamer-16.u8">
               <seg xml:id="ParlaMint-NL_2015-07-02-tweedekamer-16.seg10">Dan heb ik nog een vraag, maar geen motie. Een en ander naar aanleiding van het algemeen overleg waarin we het hebben gehad over files door flitscontroles. Recentelijk kwam daar ook een bericht over en de minister heeft er een brief over gestuurd. We zijn blij met de toezegging dat daarvoor weer aandacht wordt gevraagd, maar we lezen dat Rijkswaterstaat de afspraak pas in het najaar gaat bekrachtigen. Mijn vraag aan beide bewindspersonen is dan ook wat dat betekent voor de tussentijd. Bij het najaar denk ik aan oktober en we leven nu nog in juli. Wat gaat er in de tussentijd gebeuren? Waarom kan de afspraak niet eerder worden bekrachtigd?</seg>
            </u>
            <u who="#AnouchkavanMiltenburg" ana="#chair" xml:id="ParlaMint-NL_2015-07-02-tweedekamer-16.u9">
               <seg xml:id="ParlaMint-NL_2015-07-02-tweedekamer-16.seg11">Daarmee is er een einde gekomen aan de termijn van de zijde van de Kamer. We wachten even totdat de ministers beschikken over de teksten van alle moties.</seg>
               <seg xml:id="ParlaMint-NL_2015-07-02-tweedekamer-16.seg12">Ik geef het woord aan de minister van Infrastructuur en Milieu, die op alle moties zal reageren.</seg>
            </u>
            <u who="#MelanieHenriëtteSchultzvanHaegen-MaasGeesteranus" ana="#regular" xml:id="ParlaMint-NL_2015-07-02-tweedekamer-16.u10">
               <seg xml:id="ParlaMint-NL_2015-07-02-tweedekamer-16.seg13">Voorzitter. Ik reageer niet op alle moties; ik laat er ook eentje over aan de heer Van der Steur. Het is vervelend als hij anders voor niets is gekomen.</seg>
            </u>
            <u who="#AnouchkavanMiltenburg" ana="#chair" xml:id="ParlaMint-NL_2015-07-02-tweedekamer-16.u11">
               <seg xml:id="ParlaMint-NL_2015-07-02-tweedekamer-16.seg14">Hij is voor de Kamer gekomen, dus dat is nooit voor niets.</seg>
            </u>
            <u who="#MelanieHenriëtteSchultzvanHaegen-MaasGeesteranus" ana="#regular" xml:id="ParlaMint-NL_2015-07-02-tweedekamer-16.u12">
               <seg xml:id="ParlaMint-NL_2015-07-02-tweedekamer-16.seg15">Dat klopt. Hij discussieert ook graag met de Kamer.</seg>
               <seg xml:id="ParlaMint-NL_2015-07-02-tweedekamer-16.seg16">Wat de motie op stuk nr. 469 met betrekking tot TeamAlert betreft, ik heb al eerder aangegeven dat ik zeer hecht aan de beoordeling door TeamAlert van de genoemde rijscholen, omdat zij een onafhankelijke positie hebben en niet naar winst streven. Wanneer de SP mij oproept om marktwerking niet tegen te gaan, zou ik dat natuurlijk vreselijk moeten omarmen, maar ik ga toch in dit geval de motie ontraden, juist vanwege de onafhankelijkheid van TeamAlert en het feit dat dit een goede bijdrage heeft geleverd om in de sector de kwaliteit te verhogen, ook met brede steun van de Kamer. Dus ik vind dat TeamAlert met de Rijscholenkiezer kan doorgaan en ik ontraad de motie.</seg>
               <seg xml:id="ParlaMint-NL_2015-07-02-tweedekamer-16.seg17">In de motie op stuk nr. 470 vraagt de heer Bashir, de dalende lijn van het aantal verkeersdoden, naast de wat minder dalende lijn van het aantal zwaargewonden, verder terug te brengen en aandacht te schenken aan fietsers. Ik heb onlangs hierover geschreven dat ik voor eind 2015 in een brief zal ingaan op alle aanvullende maatregelen die mogelijk zijn. Alle gemeenten maken op dit moment een lokale aanpak voor veilig fietsen. We zijn bezig met fietslessen voor ouderen, waar de heer Bashir het er al even over had. Dat bestaat dus al. Er wordt gekeken naar speciale fietsen voor ouderen, we zijn bezig met de tour de force om het fietsen te versterken en tegelijk ook naar de veiligheidskant te kijken. Dus als ik het zo mag interpreteren dat ik gewoon doorga met het zoeken naar maatregelen met extra aandacht voor de fiets — ik had al beloofd dat ik eind 2015 ook nog met een brief daarover zal komen — dan zie ik deze motie als ondersteuning van beleid.</seg>
               <seg xml:id="ParlaMint-NL_2015-07-02-tweedekamer-16.seg18">Ik kom bij de opmerking van de heer Bashir over Calais. Dat is inderdaad een zeer ernstige situatie. Ik ben er dagelijks mee bezig om me op de hoogte te stellen van die situatie, ook door een heel ander feit, namelijk de stakingen daar waardoor onze chauffeurs en andere chauffeurs vastzitten. Dat leidt niet alleen tot bedreigende situaties met betrekking tot migranten die proberen de vrachtwagens binnen te dringen — ook een heel groot vraagstuk, waarmee de heer staatssecretaris van Justitie, de heer Dijkhoff, bezig is — maar ook tot meer praktische problemen met betrekking tot de voorziening van water en voeding. Ik heb dat ook begrepen en het gezien via de social media. Daarom heb ik gisteren al via Rijkswaterstaat contact opgenomen met de counterpart daar. Ik weet niet of het daaraan ligt of aan iets anders, maar het heeft er in ieder geval toe geleid dat de regio Calais mensen is gaan voorzien van water en van broodjes en dat ook het Rode Kruis daarin nu een rol speelt. Ik zal daar niet zelf brood en water gaan uitdelen, waartoe de heer Bashir me ook opriep, omdat dat natuurlijk gewoon behoort tot de taken van zo'n land, maar ik begrepen dat men daarmee aan de slag is gegaan. Ik heb gisteravond ook mijn Engelse collega gesproken, die zei dat zij daarvoor zorgt aan de Engelse kant, waar de files ook groot zijn. Dit laat onverlet dat we er bovenop moeten blijven zitten, om te zorgen dat de mensen zo goed mogelijk bediend worden.</seg>
            </u>
            <u who="#FarshadBashir" ana="#regular" xml:id="ParlaMint-NL_2015-07-02-tweedekamer-16.u13">
               <seg xml:id="ParlaMint-NL_2015-07-02-tweedekamer-16.seg19">Is de minister bereid om meteen na dit debat nog een keer naar de situatie te kijken? Wij krijgen signalen dat er nog te veel chauffeurs zijn die gebrek hebben aan drinken en eten.</seg>
            </u>
            <u who="#MelanieHenriëtteSchultzvanHaegen-MaasGeesteranus" ana="#regular" xml:id="ParlaMint-NL_2015-07-02-tweedekamer-16.u14">
               <seg xml:id="ParlaMint-NL_2015-07-02-tweedekamer-16.seg20">Dat ben ik zeker. Ik laat me hierover continu op de hoogte houden, omdat ik het, ook al is het misschien niet onze taak om hen van brood en water te voorzien, toch een beetje voel als "onze" chauffeurs, dus het is belangrijk om hierop toe te zien. We hebben dus contact opgenomen met de verantwoordelijken in de regio, die er ook mee bezig zijn, maar ik zal er nog een keer naar vragen.</seg>
               <seg xml:id="ParlaMint-NL_2015-07-02-tweedekamer-16.seg21">De motie op stuk nr. 472 gaat over de speed pedelec-helm. Die helm zou te warm zijn en misschien ook niet fancy genoeg voor de speed pedelec. Niet alleen de helm zorgde voor hitte maar ook de hele discussie daarover was zeer verhit, dus ik ben blij met de motie die nu is ingediend, omdat ik nu nogmaals kan zeggen dat ik het ook belangrijk vind dat er een helm kan worden ontwikkeld die passend is bij de speed pedelec en die dus koel en cool genoeg is. Dat bedoel ik op twee manieren, dus niet te veel hitte en iets wat passend is bij de speed pedelec. Wat moeten wij daarvoor doen? Er wordt nu door de industrie aan gewerkt. Het initiatief voor een norm voor dit soort helmen ligt bij het Nederlands Normalisatie-instituut, en dus bij de industrie zelf. De RAI is bezig om een nieuwe norm te ontwikkelen. Om dat proces te faciliteren en te versnellen heb ik TNO gevraagd om onderzoek te doen naar de veiligheidseisen die aan een dergelijke helm gesteld moeten worden. We betrekken het bedrijfsleven daar ook bij. TNO kan na de zomer een rapport opleveren. Dat zou een versnelling kunnen geven. De RAI geeft ook aan te verwachten dit snel te kunnen doen. Zodra de norm gereed is, zal ik er snel in wetgeving naar verwijzen. We doen er dus van alles aan om zo snel mogelijk met zo'n nieuwe helm te kunnen komen. Omdat deze fiets 45 km/u kan en op de weg moet, vind ik het van belang om er in de tussentijd voor te zorgen dat mensen vanaf 2017 een helm moeten hebben. Ik kan dat niet uitstellen, maar ik zorg er samen met het bedrijfsleven voor dat we zo snel mogelijk met een wat aantrekkelijker alternatief komen. Ik zie de motie dus als ondersteuning van beleid.</seg>
            </u>
            <u who="#AdvanderSteur" ana="#regular" xml:id="ParlaMint-NL_2015-07-02-tweedekamer-16.u15">
               <seg xml:id="ParlaMint-NL_2015-07-02-tweedekamer-16.seg22">Voorzitter. Tijdens het algemeen overleg heb ik reeds uitvoerig met de Kamer mogen spreken over verkeershandhaving, met name in het kader van de veiligheid. We hebben gesproken over de toekomst van het alcoholslotprogramma, het huidige boetestelsel, het opleggen van strengere straffen aan personen die met te veel drank op deelnemen aan het verkeer, personen die ernstige verkeersdelicten begaan en recidivisten. Ik heb gezegd dat ik er in den brede naar streef om voor het kerstreces met een brief te komen waarin op al deze aspecten wordt ingegaan. Die tijd is nodig, zo heb ik ook tijdens het algemeen overleg uitgelegd. Ik wil namelijk met verschillende partijen in overleg treden, waaronder het Openbaar Minister. Ik wil de verschillende maatregelen in onderlinge samenhang kunnen bezien. Dat geldt met name ten aanzien van het progressief boetestelsel. Het boetestelsel ten aanzien van verkeershandhaving zoals we dat kennen moet worden afgewogen tegen de overige boetestelsels die wij in ons recht kennen.</seg>
               <seg xml:id="ParlaMint-NL_2015-07-02-tweedekamer-16.seg23">In dat kader heb ik in het algemeen overleg expliciet toegezegd om het huidige verkeersboetestelsel te zullen bezien, waarbij binnen de huidige financiële kaders naar de mogelijkheid van een progressief boetestelsel zal worden gekeken. De heer Hoogland van de PvdA-fractie heeft mij gevraagd om daarbij twee punten mee te nemen. Het eerste was het mogelijk educatieve element bij progressieve boetes. Het tweede was de mogelijkheid van verlaging van de boete als het in eerste instantie gaat om een overtreding waarvan de impact op de verkeersveiligheid gering is, en van verhoging als de overtreding heel ernstig is, of als er sprake is van recidive. Ik heb toegezegd dat ik die punten expliciet zal meenemen in de brief die ik voor het kerstreces zal sturen.</seg>
               <seg xml:id="ParlaMint-NL_2015-07-02-tweedekamer-16.seg24">Vervolgens is een motie ingediend, ondertekend door de leden Hoogland, Visser en Van Helvert, waarin de regering gevraagd wordt om een progressief boetesysteem te onderzoeken en nog in 2015 met een voorstel daartoe naar de Kamer te komen. Ik beschouw die motie zo dat deze een bevestiging is van hetgeen ik in het algemeen overleg heb gezegd, en dat ik daaraan heb voldaan als ik voor het kerstreces een brief aan de Kamer stuur waarin ik deze zaken in onderling verband heb bekeken. Als de motie zo mag worden begrepen, laat ik het oordeel daarover aan de Kamer.</seg>
            </u>
            <note>De beraadslaging wordt gesloten.</note>
            <u who="#AnouchkavanMiltenburg" ana="#chair" xml:id="ParlaMint-NL_2015-07-02-tweedekamer-16.u16">
               <seg xml:id="ParlaMint-NL_2015-07-02-tweedekamer-16.seg25">We stemmen vanavond over de ingediende moties.</seg>
            </u>
            <note>De vergadering wordt enkele ogenblikken geschorst.</note>
            <note> </note>
            <note> </note>
            <u who="#AnouchkavanMiltenburg" ana="#chair" xml:id="ParlaMint-NL_2015-07-02-tweedekamer-16.u17">
               <seg xml:id="ParlaMint-NL_2015-07-02-tweedekamer-16.seg26">Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt, neem ik aan dat daarmee wordt ingestemd.</seg>
            </u>
         </div>
      </body>
   </text>
</TEI>
