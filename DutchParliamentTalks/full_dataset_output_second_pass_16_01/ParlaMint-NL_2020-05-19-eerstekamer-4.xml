<TEI xmlns="http://www.tei-c.org/ns/1.0" ana="#covid" xml:lang="nl" xml:id="ParlaMint-NL_2020-05-19-eerstekamer-4">
   <teiHeader>
      <fileDesc>
         <titleStmt>
            <title type="main" xml:lang="en">Dutch Parliamentary Corpus ParlaMint-NL, Upper House 2020-05-19 [ParlaMint]</title>
            <title type="main" xml:lang="nl">Corpus van het Nederlandse Parlement ParlaMint-NL, Eerste Kamer 2020-05-19 [ParlaMint]</title>
            <title type="sub" xml:lang="en">Report of the meeting of the Dutch Upper House, Meeting 27, Session 4 (2020-05-19)</title>
            <title type="sub" xml:lang="nl">Verslag van de vergadering van de Eerste Kamer, Meeting 27, Session 4 (2020-05-19)</title>
            <meeting ana="#parla.meeting.regular" corresp="#EK" n="27">Meeting 27</meeting>
            <meeting ana="#parla.session" corresp="#EK" n="4">Session 4</meeting>
            <meeting ana="#parla.term #EK.36" corresp="#EK" n="36-upper">Meeting of the 36th Eerste Kamer</meeting>
            <respStmt>
               <persName>Ruben van Heusden</persName>
               <resp xml:lang="en">Downloading and converting the corpus to TEI format</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
         </titleStmt>
         <editionStmt>
            <edition>2.0</edition>
         </editionStmt>
         <extent>
            <measure unit="speeches" xml:lang="nl" quantity="2">2 toespraken</measure>
            <measure unit="speeches" xml:lang="en" quantity="2">2 speeches</measure>
            <measure unit="words" xml:lang="nl" quantity="560">560 woorden</measure>
            <measure unit="words" xml:lang="en" quantity="560">560 words</measure>
         </extent>
         <publicationStmt>
            <publisher>
               <orgName xml:lang="en">CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="handle">http://hdl.handle.net/11356/1388</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the<ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-02-01">2021-02-01</date>
         </publicationStmt>
         <sourceDesc>
            <bibl>
               <title type="main">Minutes of the Eerste Kamer of The Netherlands</title>
               <idno type="URI">https://www.eerstekamer.nl/</idno>
               <date when="2020-05-19">2020-05-19</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="div" occurs="1"/>
               <tagUsage gi="seg" occurs="13"/>
               <tagUsage gi="text" occurs="1"/>
               <tagUsage gi="u" occurs="2"/>
               <tagUsage gi="note" occurs="2"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Binnenhof</name>
               <name type="city">Den Haag</name>
               <name key="NL" type="country">The Netherlands</name>
               <date when="2020-05-19">2020-05-19</date>
            </setting>
         </settingDesc>
      </profileDesc>
   </teiHeader>
   <text ana="#covid" xml:lang="nl">
      <body>
         <div type="debateSection">
            <note>Herdenking van mevrouw I.Y. Tan</note>
            <u who="#JanAnthonieBruijn" ana="#chair" xml:id="ParlaMint-NL_2020-05-19-eerstekamer-4.u1">
               <seg xml:id="ParlaMint-NL_2020-05-19-eerstekamer-4.seg1">Aan de orde is de herdenking van mevrouw I.Y. Tan. Ik verzoek de leden te gaan staan.</seg>
               <seg xml:id="ParlaMint-NL_2020-05-19-eerstekamer-4.seg2">Vandaag gedenken wij Ing Yoe Tan, die op 10 april jongstleden, een week voor haar 72ste verjaardag, overleed. Zij was twaalf jaar lid van de Eerste Kamer voor de PvdA, en wel van 8 juni 1999 tot 7 juni 2011.</seg>
               <seg xml:id="ParlaMint-NL_2020-05-19-eerstekamer-4.seg3">Ing Yoe Tan werd op 18 april 1948 geboren in Den Haag. Al snel verhuisde het gezin Tan naar Indonesië, waar haar ouders geboren waren. In Surabaya volgde zij het lager onderwijs en het voortgezet onderwijs tot aan haar terugkeer naar Nederland toen ze 14 was. Zij haalde haar diploma in 1967 aan het Praedinius Gymnasium in Groningen.</seg>
               <seg xml:id="ParlaMint-NL_2020-05-19-eerstekamer-4.seg4">Aan de Universiteit van Amsterdam studeerde Ing Yoe Tan in 1975 af in het staatsrecht. Na haar afstuderen was zij stand-bystewardess bij de KLM. In 1978 begon ze bij de gemeente Amsterdam als assistent van wethouder Irene Vorrink. Toen Vorrink in 1979 aftrad, werd Ing Yoe Tan plaatsvervangend hoofd en later hoofd Bestuursorganisatie en beleidsonderzoek van de gemeente Amsterdam.</seg>
               <seg xml:id="ParlaMint-NL_2020-05-19-eerstekamer-4.seg5">Na vier jaar ging zij werken als plaatsvervangend hoofd Overheidspersoneelszaken en tweede secretaris van het College voor Arbeidszaken van de Vereniging van Nederlandse Gemeenten. In 1986 stapte Ing Yoe Tan over naar bureau Berenschot, waar ze als senior adviseur non-profit aan de slag ging. Ze zou achttien jaar blijven werken bij Berenschot.</seg>
               <seg xml:id="ParlaMint-NL_2020-05-19-eerstekamer-4.seg6">In 1978 werd ze lid van de Partij van de Arbeid. In de partij was ze onder andere secretaris van de afdeling Amsterdam-Buitenveldert, bestuurslid van het opleidingsinstituut, voorzitter van het multi-etnisch vrouwennetwerk en lid van de adviesgroep Vrouwen in de PvdA.</seg>
               <seg xml:id="ParlaMint-NL_2020-05-19-eerstekamer-4.seg7">Kort na haar beëdiging als senator in 1999 noemde zij zichzelf "Alice in Wonderland" in een column op de website van de Eerste Kamer. Ze schreef: "Hier heerst een statige, eerbiedwaardige sfeer in een decor van museale schoonheid met aimabele, traditiegetrouwe omgangsvormen."</seg>
               <seg xml:id="ParlaMint-NL_2020-05-19-eerstekamer-4.seg8">Al snel maakte Ing Yoe Tan zich het Kamerwerk eigen, met name op het terrein van binnenlands bestuur, privacy, cultuur en Antilliaanse zaken. Het meest spraakmakend was haar optreden in de laatste jaren van haar Eerste Kamerlidmaatschap, toen zij namens haar fractie woordvoerder was op het elektronisch patiëntendossier. Samen met de onwaarschijnlijke partners VVD en SP leidde Tan het verzet tegen het voorstel van minister Schippers. Ze lichtte de tegenstand van de PvdA als volgt toe: "Het heil van het elektronisch patiëntendossier en de risico's voor de privacy en problemen met de beveiliging wegen niet tegen elkaar op." Het wetsvoorstel werd op 5 april 2011 met algemene stemmen verworpen.</seg>
               <seg xml:id="ParlaMint-NL_2020-05-19-eerstekamer-4.seg9">Naast haar maatschappelijke en politieke carrière was Ing Yoe Tan bijzonder actief in vele bestuursfuncties, in het bijzonder op het gebied van onderwijs, cultuur en zorg. Zo was zij onder andere bestuurslid van het Nationale Opera &amp; Balletfonds en voorzitter van multicultureel theater Cosmic. Ook was ze lid van de raden van toezicht van Medisch Centrum Alkmaar en ROC Leiden, en voorzitter van de raad van commissarissen van Sophia Revalidatie in Den Haag.</seg>
               <seg xml:id="ParlaMint-NL_2020-05-19-eerstekamer-4.seg10">Ing Yoe Tan stond bekend als een betrokken, positief kritische, bescheiden vrouw met een analytische blik, gebalanceerde oordeelsvorming en handelend vanuit de overtuiging dat iedereen ertoe doet en erbij hoort.</seg>
               <seg xml:id="ParlaMint-NL_2020-05-19-eerstekamer-4.seg11">Moge ons respect voor haar persoon en haar verdiensten voor de samenleving en de Nederlandse parlementaire democratie tot steun zijn voor haar familie en vrienden.</seg>
               <seg xml:id="ParlaMint-NL_2020-05-19-eerstekamer-4.seg12">Ik verzoek eenieder om een moment stilte in acht te nemen.</seg>
            </u>
            <note>(De aanwezigen nemen enkele ogenblikken stilte in acht.)</note>
            <u who="#JanAnthonieBruijn" ana="#chair" xml:id="ParlaMint-NL_2020-05-19-eerstekamer-4.u2">
               <seg xml:id="ParlaMint-NL_2020-05-19-eerstekamer-4.seg13">Dank u wel.</seg>
            </u>
         </div>
      </body>
   </text>
</TEI>
