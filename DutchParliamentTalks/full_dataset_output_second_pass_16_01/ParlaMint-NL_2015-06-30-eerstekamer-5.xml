<TEI xmlns="http://www.tei-c.org/ns/1.0" ana="#reference" xml:lang="nl" xml:id="ParlaMint-NL_2015-06-30-eerstekamer-5">
   <teiHeader>
      <fileDesc>
         <titleStmt>
            <title type="main" xml:lang="en">Dutch Parliamentary Corpus ParlaMint-NL, Upper House 2015-06-30 [ParlaMint]</title>
            <title type="main" xml:lang="nl">Corpus van het Nederlandse Parlement ParlaMint-NL, Eerste Kamer 2015-06-30 [ParlaMint]</title>
            <title type="sub" xml:lang="en">Report of the meeting of the Dutch Upper House, Meeting 37, Session 5 (2015-06-30)</title>
            <title type="sub" xml:lang="nl">Verslag van de vergadering van de Eerste Kamer, Meeting 37, Session 5 (2015-06-30)</title>
            <meeting ana="#parla.meeting.regular" corresp="#EK" n="37">Meeting 37</meeting>
            <meeting ana="#parla.session" corresp="#EK" n="5">Session 5</meeting>
            <meeting ana="#parla.term #EK.35" corresp="#EK" n="35-upper">Meeting of the 35th Eerste Kamer</meeting>
            <respStmt>
               <persName>Ruben van Heusden</persName>
               <resp xml:lang="en">Downloading and converting the corpus to TEI format</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
         </titleStmt>
         <editionStmt>
            <edition>2.0</edition>
         </editionStmt>
         <extent>
            <measure unit="speeches" xml:lang="nl" quantity="13">13 toespraken</measure>
            <measure unit="speeches" xml:lang="en" quantity="13">13 speeches</measure>
            <measure unit="words" xml:lang="nl" quantity="1414">1414 woorden</measure>
            <measure unit="words" xml:lang="en" quantity="1414">1414 words</measure>
         </extent>
         <publicationStmt>
            <publisher>
               <orgName xml:lang="en">CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="handle">http://hdl.handle.net/11356/1388</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the<ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-02-01">2021-02-01</date>
         </publicationStmt>
         <sourceDesc>
            <bibl>
               <title type="main">Minutes of the Eerste Kamer of The Netherlands</title>
               <idno type="URI">https://www.eerstekamer.nl/</idno>
               <date when="2015-06-30">2015-06-30</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="div" occurs="1"/>
               <tagUsage gi="seg" occurs="34"/>
               <tagUsage gi="text" occurs="1"/>
               <tagUsage gi="u" occurs="13"/>
               <tagUsage gi="note" occurs="10"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Binnenhof</name>
               <name type="city">Den Haag</name>
               <name key="NL" type="country">The Netherlands</name>
               <date when="2015-06-30">2015-06-30</date>
            </setting>
         </settingDesc>
      </profileDesc>
   </teiHeader>
   <text ana="#reference" xml:lang="nl">
      <body>
         <div type="debateSection">
            <note>Verkiezing ondervoorzitters der Kamer</note>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u1">
               <seg xml:id="ParlaMint-NL_2015-06-30-eerstekamer-5.seg1">Zoals u bekend is, heeft een van de leden voor het sluiten van de termijn van kandidaatstelling, vrijdag 26 juni 2015, 12.00 uur, een kandidaatstellingsbrief aan de Kamer bij de Griffier ingediend voor de vacature, met name: de heer A.H. Flierman te Markelo.</seg>
               <seg xml:id="ParlaMint-NL_2015-06-30-eerstekamer-5.seg2">Ik geef het woord aan de heer Flierman voor een korte toelichting op zijn kandidatuur.</seg>
            </u>
            <u who="#AnneFlierman" ana="#regular" xml:id="ParlaMint-NL_2015-06-30-eerstekamer-5.u2">
               <seg xml:id="ParlaMint-NL_2015-06-30-eerstekamer-5.seg3">Voorzitter. In aanvulling op wat ik al in mijn brief heb geschreven, merk ik nog het volgende op. Toen ik zes jaar geleden lid werd van deze Kamer, deed ik dit vooral vanuit een maatschappelijke betrokkenheid en met de ambitie om vanuit mijn politieke opvattingen iets te kunnen bijdragen aan het bestuur van ons land en daarmee aan de samenleving. Ik denk dat alle leden hier vanuit diezelfde inhoudelijke betrokkenheid zitten, een betrokkenheid die overigens behoorlijke verschillen van opvatting over hoe onze samenleving en de gewenste ontwikkeling daarvan eruit moet zien, niet behoeft te verhullen. Het debat en de besluitvorming daarover zijn onze corebusiness. Dat draagt bij aan het land en het verrijkt ons allen.</seg>
               <seg xml:id="ParlaMint-NL_2015-06-30-eerstekamer-5.seg4">Ik heb de afgelopen jaren echter ook kunnen vaststellen hoe belangrijk het is dat dit debat niet alleen inhoudelijk, maar ook procedureel en vergadertechnisch vlekkeloos verloopt en hoe belangrijk het is dat ons werk hier wordt ondersteund door een kleine, maar uiterst professionele en dienstbare organisatie. Als beide goed op orde zijn, komt dat het inhoudelijke debat zeer ten goede. Daarmee wordt het gezag van de Kamer versterkt. Ook een correcte representatie, een vertegenwoordiging van de Kamer, versterkt haar gezag.</seg>
               <seg xml:id="ParlaMint-NL_2015-06-30-eerstekamer-5.seg5">Die drie taken, het leiden van de vergaderingen, de representatie en het toezien op de organisatie, vormen naar mijn oordeel en begrip de kerntaak van de Voorzitter, daarbij ondersteund door de beide ondervoorzitters. Dat is eerder een bestuurlijke dan een politieke rol. Ik heb mij een tijdje geleden in een gesprek met mijn fractievoorzitter en mijn partijvoorzitter ook laten ontvallen dat ik mij in dit huis vaak evenzeer of misschien zelfs wel meer de bestuurder dan de politicus voel. Daarom spreekt de rol van ondervoorzitter mij ook aan en zal ik graag namens de Kamer en alle leden, uiteraard neutraal en boven de partijen staand en in goed overleg met onze Voorzitter, de collega-ondervoorzitter en de Griffier bij gelegenheid bijdragen aan een vlekkeloos verloop van vergaderingen, een goed functioneren van de organisatie en adequate vertegenwoordiging van de Kamer waar dat is aangewezen.</seg>
               <seg xml:id="ParlaMint-NL_2015-06-30-eerstekamer-5.seg6">Ik zou het een eer vinden als u allen mij die verantwoordelijkheid wilt toevertrouwen.</seg>
            </u>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u3">
               <seg xml:id="ParlaMint-NL_2015-06-30-eerstekamer-5.seg7">Wenst één van de leden nog vragen te stellen aan de kandidaat? Ik constateer dat dit niet het geval is. Ik dank de heer Flierman.</seg>
               <seg xml:id="ParlaMint-NL_2015-06-30-eerstekamer-5.seg8">Conform het gestelde in artikel 113 van het Reglement van Orde zal de verkiezing schriftelijk plaatsvinden.</seg>
               <seg xml:id="ParlaMint-NL_2015-06-30-eerstekamer-5.seg9">Ik benoem tot stemopnemers de leden Hermans, voorzitter, Vos, Postema en Gerkens.</seg>
               <seg xml:id="ParlaMint-NL_2015-06-30-eerstekamer-5.seg10">U dient de stembriefjes duidelijk en behoorlijk in te vullen. Ik wijs erop dat niet, niet behoorlijk of niet duidelijk ingevulde stembriefjes op grond van artikel 114 van het Reglement van Orde ongeldig zijn. Een geldig uitgebrachte stem is een stembriefje waarop duidelijk niet meer en anders dan de naam van een kandidaat staat.</seg>
            </u>
            <note>Hierna wordt tot schriftelijke stemming overgegaan.</note>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u4">
               <seg xml:id="ParlaMint-NL_2015-06-30-eerstekamer-5.seg11">Ik geef het woord aan de heer Hermans, voorzitter van het stembureau.</seg>
            </u>
            <u who="#LoekHermans" ana="#regular" xml:id="ParlaMint-NL_2015-06-30-eerstekamer-5.u5">
               <seg xml:id="ParlaMint-NL_2015-06-30-eerstekamer-5.seg12">Voorzitter. Uitgebracht zijn 73 stemmen, waarvan 72 op de heer Flierman en 1 blanco.</seg>
            </u>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u6">
               <seg xml:id="ParlaMint-NL_2015-06-30-eerstekamer-5.seg13">Ik dank de heer Hermans en de overige leden van de stemcommissie hartelijk voor het volbrengen van hun taak.</seg>
               <seg xml:id="ParlaMint-NL_2015-06-30-eerstekamer-5.seg14">Ik constateer op grond van de uitslag van deze verkiezing dat de heer Flierman overeenkomstig artikel 115 van het Reglement van Orde een volstrekte meerderheid heeft verkregen en daarmee is gekozen tot eerste ondervoorzitter van de Eerste Kamer der Staten-Generaal.</seg>
            </u>
            <note>(Applaus)</note>
            <note>Ik wil hem daarmee van harte gelukwensen en onze gelukwensen laten vergezellen van bloemen. Voordat ik u die bloemen geef, zeg ik evenwel dat ik de vergadering pas schors voor de felicitaties door de leden na de verkiezing van de tweede ondervoorzitter, zodat een en ander gecombineerd kan worden.</note>
            <note>(De voorzitter overhandigt de heer Flierman een boeket bloemen.)</note>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u7">
               <seg xml:id="ParlaMint-NL_2015-06-30-eerstekamer-5.seg15">De vergadering is niet geschorst hè, denk erom! Aan de orde is de verkiezing van de tweede ondervoorzitter van de Eerste Kamer der Staten-Generaal.</seg>
               <seg xml:id="ParlaMint-NL_2015-06-30-eerstekamer-5.seg16">Zoals u bekend is, heeft een van de leden voor het sluiten van de termijn van kandidaatstelling, vrijdag 26 juni 2015, 12.00 uur, een kandidaatstellingsbrief aan de Kamer bij de Griffier ingediend, met name: de heer J.P. Backer te 's-Gravenhage.</seg>
               <seg xml:id="ParlaMint-NL_2015-06-30-eerstekamer-5.seg17">Ik geef het woord aan de heer Backer voor een korte toelichting op zijn kandidatuur.</seg>
            </u>
            <u who="#JorisBacker" ana="#regular" xml:id="ParlaMint-NL_2015-06-30-eerstekamer-5.u8">
               <seg xml:id="ParlaMint-NL_2015-06-30-eerstekamer-5.seg18">Voorzitter, waarde collega's. Allereerst mijn felicitaties aan collega Flierman met zijn verkiezing tot eerste ondervoorzitter van deze Kamer.</seg>
               <seg xml:id="ParlaMint-NL_2015-06-30-eerstekamer-5.seg19">Graag licht ik mijn eigen kandidatuur nog kort toe.</seg>
               <seg xml:id="ParlaMint-NL_2015-06-30-eerstekamer-5.seg20">Er is in het Reglement van Orde voorzien dat de Voorzitter de leiding van de vergadering tijdelijk aan een van de ondervoorzitters kan overdragen. Dat is het meest zichtbare deel van het werk van de ondervoorzitters. Minder in het licht is het gegeven dat de Voorzitter en de beide ondervoorzitters samen de Huishoudelijke Commissie vormen, die toezicht uitoefent op de werkzaamheden van de Griffier en, zoals het Reglement van Orde heel precies formuleert, al wat verder het huishouden van de Kamer betreft.</seg>
               <seg xml:id="ParlaMint-NL_2015-06-30-eerstekamer-5.seg21">Ik heb in mijn brief aan u ook de bijzondere uitdaging genoemd van de renovatie van het Binnenhofcomplex. Ik denk dat die nog de nodige hoofdbrekens gaat kosten, maar primair gaat het in de Huishoudelijke Commissie om de dagelijkse organisatie en de ondersteuning van ons werk. Het is mijn ervaring, en ongetwijfeld ook al die van de nieuwe leden, dat de Griffier dit geruisloos en professioneel doet, maar dat is niet vanzelfsprekend. Dit toezicht zal als goed huisvader moeten worden uitgeoefend. We hebben een uitgavenraming voor 2016 van 13 miljoen en 45,5 fte op 52 formatieplaatsen, dus wij hebben echt een organisatie die wat voorstelt. Wij verzetten als leden hier ook ontzettend veel werk, mede dankzij die ondersteuning. U mag van mij verwachten dat ik daar aandacht aan zal besteden, mocht u mij verkiezen in deze functie.</seg>
               <seg xml:id="ParlaMint-NL_2015-06-30-eerstekamer-5.seg22">En dan zijn er de representatieve taken in binnen- en buitenland. U weet, Nederland heeft een groot buitenland. Vandaag staan associatieverdragen met drie landen op de agenda van de plenaire vergadering. In een van de drie, Georgië, heb ik met de Voorzitter en de Griffier het belang van de rechtsstaat mogen bespreken. De vormgeving van de rechtsstaat is een ambitie van de naburige landen in en buiten Europa. Dat zal vandaag ongetwijfeld ook in het debat aan de orde komen. Het is een publiek belang waar ik hoop in de functie iets meer aan te kunnen bijdragen.</seg>
               <seg xml:id="ParlaMint-NL_2015-06-30-eerstekamer-5.seg23">Dan zijn er nog de uitdagingen voor onszelf en voor dit instituut in de komende jaren. Ik zie de samenwerking met de Voorzitter en de eerste ondervoorzitter als de drie dijken in een oud-Hollands landschap. Je hebt eerst de wakerdijk. Dat is natuurlijk de Voorzitter. Dan heb je landinwaarts de reservedijk; die heet de slaperdijk. Als de slaperdijk niet functioneert, is er ook nog de dromerdijk. Dat is dus waken, slapen en dromen maar het wisselt af, want de Voorzitter kan de leiding nu eenmaal overdragen en dan, verzeker ik, zal ik wakker zijn. Ik ben ervan overtuigd dat u mij ook zult testen en mij niet de gelegenheid zult gunnen om dit rustig te leren.</seg>
               <seg xml:id="ParlaMint-NL_2015-06-30-eerstekamer-5.seg24">Tot slot. Ik ben van een fractie, de D66-fractie, maar als u mij kiest, ben ik na de verkiezing ook een beetje van u. Dank u wel.</seg>
            </u>
            <note>(Applaus)</note>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u9">
               <seg xml:id="ParlaMint-NL_2015-06-30-eerstekamer-5.seg25">Dank u wel, mijnheer Backer; de wakkere Backer, hebben wij gehoord.</seg>
               <seg xml:id="ParlaMint-NL_2015-06-30-eerstekamer-5.seg26">Wenst een van de leden nog vragen te stellen aan de kandidaat? Ik constateer dat dit niet het geval is.</seg>
               <seg xml:id="ParlaMint-NL_2015-06-30-eerstekamer-5.seg27">Conform het gestelde in artikel 113 van het Reglement van Orde zal ook de verkiezing van de tweede ondervoorzitter schriftelijk plaatsvinden.</seg>
               <seg xml:id="ParlaMint-NL_2015-06-30-eerstekamer-5.seg28">Ik benoem wederom tot stemopnemers de leden Hermans, voorzitter, Vos, Postema en Gerkens.</seg>
               <seg xml:id="ParlaMint-NL_2015-06-30-eerstekamer-5.seg29">U dient de stembriefjes weer duidelijk en behoorlijk in te vullen en ik wijs er nogmaals op dat niet, niet behoorlijk of niet duidelijk ingevulde stembriefjes op grond van artikel 114 van het Reglement van Orde ongeldig zijn. Een geldig uitgebrachte stem is een stembriefje waarop duidelijk niet meer en anders dan de naam van een kandidaat staat.</seg>
            </u>
            <note>Hierna wordt tot schriftelijke stemming overgegaan.</note>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u10">
               <seg xml:id="ParlaMint-NL_2015-06-30-eerstekamer-5.seg30">Ik geef het woord aan de heer Hermans, voorzitter van het stembureau.</seg>
            </u>
            <u who="#LoekHermans" ana="#regular" xml:id="ParlaMint-NL_2015-06-30-eerstekamer-5.u11">
               <seg xml:id="ParlaMint-NL_2015-06-30-eerstekamer-5.seg31">Voorzitter. Er zijn 73 stemmen uitgebracht, waarvan 65 op de heer Backer, 7 blanco en 1 ongeldig.</seg>
            </u>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u12">
               <seg xml:id="ParlaMint-NL_2015-06-30-eerstekamer-5.seg32">Ik dank de heer Hermans en de overige leden van de stemcommissie hartelijk voor het volbrengen van hun taak.</seg>
               <seg xml:id="ParlaMint-NL_2015-06-30-eerstekamer-5.seg33">Ik constateer op grond van de uitslag van deze verkiezing dat de heer Backer overeenkomstig artikel 115 van het Reglement van Orde een volstrekte meerderheid heeft verkregen en daarmee is gekozen tot tweede ondervoorzitter van de Eerste Kamer der Staten-Generaal.</seg>
            </u>
            <note>(Applaus)</note>
            <u who="#AnkieBroekers-Knol" ana="#chair" xml:id="ParlaMint-NL_2015-06-30-eerstekamer-5.u13">
               <seg xml:id="ParlaMint-NL_2015-06-30-eerstekamer-5.seg34">Ik wil hem daarmee van harte gelukwensen en onze gelukwensen laten vergezellen van deze bloemen. Ik schors de vergadering voor enkele minuten om de leden de gelegenheid te geven om de heren Flierman en Backer te feliciteren.</seg>
            </u>
            <note>(De Voorzitter overhandigt de heer Backer een boeket bloemen.)</note>
            <note>De vergadering wordt enkele ogenblikken geschorst.</note>
         </div>
      </body>
   </text>
</TEI>
