<TEI xmlns="http://www.tei-c.org/ns/1.0" ana="#reference" xml:lang="nl" xml:id="ParlaMint-NL_2017-06-06-tweedekamer-4">
   <teiHeader>
      <fileDesc>
         <titleStmt>
            <title type="main" xml:lang="en">Dutch Parliamentary Corpus ParlaMint-NL, Lower House 2017-06-06 [ParlaMint]</title>
            <title type="main" xml:lang="nl">Corpus van het Nederlandse Parlement ParlaMint-NL, Tweede Kamer 2017-06-06 [ParlaMint]</title>
            <title type="sub" xml:lang="en">Report of the meeting of the Dutch Lower House, Meeting 83, Session 4 (2017-06-06)</title>
            <title type="sub" xml:lang="nl">Verslag van de vergadering van de Tweede Kamer, Meeting 83, Session 4 (2017-06-06)</title>
            <meeting ana="#parla.meeting.regular" corresp="#TK" n="83">Meeting 83</meeting>
            <meeting ana="#parla.session" corresp="#TK" n="4">Session 4</meeting>
            <meeting ana="#parla.term #TK.28" corresp="#TK" n="28-lower">Meeting of the 28th Tweede Kamer</meeting>
            <respStmt>
               <persName>Ruben van Heusden</persName>
               <resp xml:lang="en">Downloading and converting the corpus to TEI format</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
         </titleStmt>
         <editionStmt>
            <edition>2.0</edition>
         </editionStmt>
         <extent>
            <measure unit="speeches" xml:lang="nl" quantity="10">10 toespraken</measure>
            <measure unit="speeches" xml:lang="en" quantity="10">10 speeches</measure>
            <measure unit="words" xml:lang="nl" quantity="1271">1271 woorden</measure>
            <measure unit="words" xml:lang="en" quantity="1271">1271 words</measure>
         </extent>
         <publicationStmt>
            <publisher>
               <orgName xml:lang="en">CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="handle">http://hdl.handle.net/11356/1388</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the<ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-02-01">2021-02-01</date>
         </publicationStmt>
         <sourceDesc>
            <bibl>
               <title type="main">Minutes of the Tweede Kamer of The Netherlands</title>
               <idno type="URI">https://www.tweedekamer.nl/</idno>
               <date when="2017-06-06">2017-06-06</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="div" occurs="1"/>
               <tagUsage gi="seg" occurs="11"/>
               <tagUsage gi="text" occurs="1"/>
               <tagUsage gi="u" occurs="10"/>
               <tagUsage gi="note" occurs="2"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Binnenhof</name>
               <name type="city">Den Haag</name>
               <name key="NL" type="country">The Netherlands</name>
               <date when="2017-06-06">2017-06-06</date>
            </setting>
         </settingDesc>
      </profileDesc>
   </teiHeader>
   <text ana="#reference" xml:lang="nl">
      <body>
         <div type="debateSection">
            <note>Vragenuur: Vragen Beckerman</note>
            <u who="#SandraBeckerman" ana="#regular" xml:id="ParlaMint-NL_2017-06-06-tweedekamer-4.u1">
               <seg xml:id="ParlaMint-NL_2017-06-06-tweedekamer-4.seg1">Voorzitter. "'Ik focus me liever op de bewoners van Fort Oranje. Zij hebben hulp hard nodig. Je kunt wel zeggen dat je de camping wilt sluiten maar je moet eerst wel een plan hebben voor de mensen die er verblijven."', aldus wijkagent Marijn van Zundert. Dát slaat de spijker op z'n kop. Is de minister dat met mij eens? Er moet een structurele, menselijke oplossing komen voor verouderde vakantieparken die afglijden. EenVandaag berichtte erover en de serie op SBS liet het ook zien. Is Fort Oranje een camping of een krottenwijk? Armoede, verloedering, prostitutie, brandstichting en criminaliteit. Criminaliteit moet flink worden aangepakt. Dat moet in elke wijk waar die voorkomt, ook op Fort Oranje, dat zelfs een eigen wijkagent heeft. Er wordt dan stoer gezegd "'gewoon sluiten"', maar het gewoon sluiten van campings zoals Fort Oranje is geen oplossing, want waar moeten de onschuldige mensen die er nu wonen dan heen? Waar wil de minister de gezinnen met kinderen laten wonen die nu nergens heen kunnen? De meeste mensen op Fort Oranje zijn geen criminelen, maar zij worden er wel op aangekeken. Zij worden gecriminaliseerd en zij worden door hun adres afgewezen voor verzekeringen, sollicitaties en internetaansluitingen. Sterker nog, een aantal mensen is door de gemeente zelf op Fort Oranje geplaatst. Hoe kan het dat gemeenten geen verantwoordelijkheid nemen voor hun inwoners? Hoe is het mogelijk dat gemeenten kwetsbare inwoners willens en wetens naar deze plekken sturen? Gaat de minister ervoor zorgen dat gemeenten mensen niet meer naar vakantieparken sturen omdat er te weinig betaalbare woningen zijn? Welke structurele menselijke oplossing ziet de minister voor Fort Oranje?</seg>
            </u>
            <u who="#KhadijaArib" ana="#chair" xml:id="ParlaMint-NL_2017-06-06-tweedekamer-4.u2">
               <seg xml:id="ParlaMint-NL_2017-06-06-tweedekamer-4.seg2">Het woord is aan de minister.</seg>
            </u>
            <u who="#RonaldPlasterk" ana="#regular" xml:id="ParlaMint-NL_2017-06-06-tweedekamer-4.u3">
               <seg xml:id="ParlaMint-NL_2017-06-06-tweedekamer-4.seg3">Voorzitter. Er wordt door mevrouw Beckerman een serieus probleem aangekaart dat niet alleen op Fort Oranje speelt maar op meerdere vakantieparken in Nederland die niet meer rendabel zijn en waardoor daar mensen belanden voor permanente bewoning, waar die parken sowieso al niet voor bedoeld zijn. Er is sprake van achterstallig onderhoud, van soms niet voldoende handhaving van de openbare orde, van armoede en drugsgerelateerde problemen, van soms criminaliteit, van onhygiënische omstandigheden, overlast voor anderen et cetera. Dus daar moet inderdaad wat aan gebeuren. Verschillende departementen werken daaraan samen. Er zit inderdaad een aspect aan van Sociale Zaken maar er zit natuurlijk ook een harde V en J-kant aan, te weten het niet tolereren van criminaliteit. Ook vanuit binnenlands bestuur ondersteunen wij gemeenten en vaak ook samen met provincies om te proberen de problematiek op te pakken. Om maar een voorbeeld te noemen: de gemeente Putten heeft 56 vakantieparken en die gemeente is gewoon niet groot genoeg om dat allemaal in haar eentje te doen. We doen ook programma's. Ik noem het succesvolle programma in de noord-Veluwe, het programma Vitale Vakantieparken, dat we samen met de provincie Gelderland doen.</seg>
               <seg xml:id="ParlaMint-NL_2017-06-06-tweedekamer-4.seg4">Mevrouw Beckerman heeft ook specifiek gevaagd naar Fort Oranje in de gemeente Zundert. Ik heb vandaag geprobeerd de burgemeester te bereiken, maar die was niet in het land. Wel heb ik de gemeentesecretaris gesproken. Die voelt zich goed ondersteund door de verschillende departementen. Hij sneed bij mij ook aan dat er zeker een sociale component aan zit. In het lokale regieteam wordt goed samengewerkt tussen de verschillende departementen, het gemeentebestuur en de provincie om de zaak aan te pakken. Er is namelijk een situatie ontstaan die op deze manier niet verder kan voortduren. Dus het staat helder op het netvlies en men acteert daar ook goed op, zo is mijn indruk.</seg>
            </u>
            <u who="#SandraBeckerman" ana="#regular" xml:id="ParlaMint-NL_2017-06-06-tweedekamer-4.u4">
               <seg xml:id="ParlaMint-NL_2017-06-06-tweedekamer-4.seg5">"'Ondanks hun uitzichtloze situatie blijft het indrukwekkend te zien hoe sommige bewoners er het beste van maken"'. Dat is een quote van Dennis van der Geest. Hij is presentator van het programma Fort Oranje: camping of krottenwijk. In dat programma laat hij ook vele voorbeelden zien van mensen die er alles aan doen om er het beste van te maken. Zoals Bibi, een vrolijke 77-jarige man met een accordeon die in een ijskoude, kapotte, verkrotte caravan woonde. Een man die onlangs zijn leeftijd en de omstandigheden waarin hij leeft, ongelofelijk positief weet te blijven. Bibi is inmiddels geholpen, maar vele anderen niet. Dit is, zoals de minister zegt, inderdaad niet alleen het probleem van Zundert. Op dit soort campings wonen ook gezinnen, soms met heel jonge kinderen. Landelijke coördinatie is nodig, zodat er geen mensen tussen wal en schip blijven vallen. Ik hoor de minister aangeven, en terecht, dat dit een probleem is waar verschillende departementen bij betrokken moeten worden, maar ik hoor de minister nog niet heel concreet worden. We hebben het hier wel over mensen die vaak geen werkende douche hebben, mensen die moeten wonen met gaten in plafond en vloeren. Het gaat om mensen in diepe armoede, met schulden. De burgemeester, die de minister aanhaalde, pleit voor hard aanpakken en sluiten, maar waar blijven de mensen die geen schuld hebben aan criminaliteit?</seg>
            </u>
            <u who="#RonaldPlasterk" ana="#regular" xml:id="ParlaMint-NL_2017-06-06-tweedekamer-4.u5">
               <seg xml:id="ParlaMint-NL_2017-06-06-tweedekamer-4.seg6">Laat ik vooropstellen dat die vakantieparken bedoeld zijn voor tijdelijke bewoning. Die zijn nooit gebouwd of bedoeld voor permanente bewoning. Dat zou eigenlijk überhaupt niet het geval moeten zijn. Er moet inderdaad interesse zijn voor wat mensen ertoe gebracht heeft om daar te gaan zitten. Ik weet dat minister Asscher al tweemaal op werkbezoek is geweest in dit specifieke kamp en er dus vanuit SZW betrokkenheid bij heeft getoond. Aan de andere kant is er rond dat park en andere parken wel een criminele situatie ontstaan die je niet kunt blijven tolereren, want dat leidt tot ondermijning en een olievlekwerking naar mensen eromheen. Als er iets gebeurt, moet er inderdaad goed nagedacht worden over alternatieven. Het voortouw daarvoor ligt natuurlijk bij het lokaal bestuur, maar wij zullen het lokaal bestuur ondersteunen waar we kunnen.</seg>
            </u>
            <u who="#SandraBeckerman" ana="#regular" xml:id="ParlaMint-NL_2017-06-06-tweedekamer-4.u6">
               <seg xml:id="ParlaMint-NL_2017-06-06-tweedekamer-4.seg7">De minister herhaalt dat hij zich afvraagt hoe het kan dat mensen daar terecht zijn gekomen, maar ik blijf erbij dat heel veel mensen daar gewoon door hun gemeente terecht zijn gekomen. Zij hebben geen andere oplossing meer. Die mensen hebben niets aan stoere woorden of lippendienst; zij hebben alleen iets aan concrete oplossingen. Dat moeten menselijke oplossingen zijn, want de meeste mensen die daar zitten, zijn geen criminelen.</seg>
            </u>
            <u who="#RonaldPlasterk" ana="#regular" xml:id="ParlaMint-NL_2017-06-06-tweedekamer-4.u7">
               <seg xml:id="ParlaMint-NL_2017-06-06-tweedekamer-4.seg8">Dat bevestig ik, maar er zitten ook mensen die wel met criminele activiteiten bezig zijn. Mevrouw Beckerman gaf zelf een opsomming: prostitutie, criminaliteit, drugs. Het kan natuurlijk geen vrijplaats zijn voor criminaliteit. Beide dingen zijn dus het geval en er moet dus op beide fronten gewerkt worden. Daarom is het goed dat er een team zit dat die problematiek integraal aanpakt, met een bescheiden bijdrage vanuit het binnenlands bestuur, een bijdrage vanuit V en J en een bijdrage van Sociale Zaken.</seg>
            </u>
            <u who="#FoortvanOosten" ana="#regular" xml:id="ParlaMint-NL_2017-06-06-tweedekamer-4.u8">
               <seg xml:id="ParlaMint-NL_2017-06-06-tweedekamer-4.seg9">Weet u wat ik niet snap? Hoe is het eigenlijk mogelijk dat mensen zich, nog los van hun motieven en de vraag waarom zij dat willen, permanent inschrijven op een camping? Het enkele feit dat zij dat doen, kan wel leiden tot een vorm van adresfraude. Het kan ook het gevolg zijn van de wens om allerlei illegale activiteiten te ondernemen. Zo'n camping is niet bedoeld voor permanente bewoning. Welke maatregelen neemt de minister nu om te voorkomen dat permanente inschrijving op een algemeen adres waar een camping op is gevestigd, mogelijk wordt gemaakt?</seg>
            </u>
            <u who="#RonaldPlasterk" ana="#regular" xml:id="ParlaMint-NL_2017-06-06-tweedekamer-4.u9">
               <seg xml:id="ParlaMint-NL_2017-06-06-tweedekamer-4.seg10">Ik zei al dat die vakantieparken niet bedoeld zijn voor permanente bewoning. Het uitgangspunt van de BRP, de Basisregistratie Personen, is om zo nauwkeurig en correct mogelijk verslag te doen van waar iemand woont. Die registratie heeft op zichzelf dus geen handhavend oogmerk, maar dient puur voor de registratie. Er moeten echter wel maatregelen mogelijk zijn; dat is het punt waarop wordt gedoeld. Het nemen van maatregelen is aan het lokaal bestuur, ondersteund door de departementen, waar nodig. Die maatregelen kunnen in de justitiesfeer liggen.</seg>
            </u>
            <u who="#KhadijaArib" ana="#chair" xml:id="ParlaMint-NL_2017-06-06-tweedekamer-4.u10">
               <seg xml:id="ParlaMint-NL_2017-06-06-tweedekamer-4.seg11">Daarmee zijn we gekomen aan het einde van dit mondelinge vragenuur.</seg>
            </u>
            <note>De vergadering wordt van 14.51 uur tot 15.00 uur geschorst.</note>
         </div>
      </body>
   </text>
</TEI>
